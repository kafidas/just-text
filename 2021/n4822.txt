NOMOΣ ΥΠ’ ΑΡΙΘΜ. 4822 	
Κύρωση της Σύμβασης Χρηματοδότησης μεταξύ της Ευρωπαϊκής Επιτροπής και της Ελληνικής Δημοκρατίας, της Δανειακής Σύμβασης μεταξύ της Ευρωπαϊκής Επιτροπής και της Ελληνικής 
Δημοκρατίας και των Παραρτημάτων τους και άλλες διατάξεις για το Ταμείο Ανάκαμψης και 
Ανθεκτικότητας.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:

Πίνακας Περιεχομένων
Άρθρο πρώτο Κύρωση της Σύμβασης Χρηματοδότησης μεταξύ της Ευρωπαϊκής Επιτροπής και της Ελληνικής Δημοκρατίας και των Παραρτημάτων της
Άρθρο 1 Αντικείμενο της σύμβασης
Άρθρο 2 Έναρξη ισχύος
Άρθρο 3 Ορισμοί
Άρθρο 4 Ευθύνη του Κράτους Μέλους
Άρθρο 5 Προχρηματοδότηση
Άρθρο 6 Αίτημα καταβολής, επαλήθευση προϋποθέσεων και εκταμίευση
Άρθρο 7 Εκ των υστέρων υποβολή εκθέσεων σχετικά με τους στόχους για την κλιματική αλλαγή
Άρθρο 8 Τραπεζικός λογαριασμός για πληρωμές και νόμισμα 
Άρθρο 9 Ευθύνη για ζημίες
Άρθρο 10 Δημοσίευση πληροφοριών, προβολή της χρηματοδότησης της Ένωσης και δικαίωμα χρήσης
Άρθρο 11 Προστασία των οικονομικών συμφερόντων της Ένωσης
Άρθρο 12 Επαληθεύσεις και έλεγχοι από την Επιτροπή, την Ευρωπαϊκή Υπηρεσία Καταπολέμησης της Απάτης (OLAF), το Ευρωπαϊκό Ελεγκτικό Συνέδριο (ΕΕΣ) και την Ευρωπαϊκή Εισαγγελία (EPPO)
Άρθρο 13 Διοικητικές κυρώσεις και άλλα μέτρα
Άρθρο 14 Επικοινωνία μεταξύ των μερών
Άρθρο 15 Διαδικασία παρατηρήσεων
Άρθρο 16 Τροποποιήσεις
Άρθρο 17 Εφαρμοστέο δίκαιο και δικαιοδοσία
Άρθρο 18 Μερική ακυρότητα και ακούσια κενά
Άρθρο 19 Μείωση στήριξης
Άρθρο 20 Ανάκτηση
Άρθρο 21 Παραρτήματα
Άρθρο δεύτερο Κύρωση της Δανειακής Σύμβασης μεταξύ της Ευρωπαϊκής Επιτροπής και της Ελληνικής Δημοκρατίας και των Παραρτημάτων της
Άρθρο 1 Αντικείμενο της σύμβασης
Άρθρο 2 Διάρκεια Ληκτότητας
Άρθρο 3 Έναρξη ισχύος
Άρθρο 4 Ορισμοί
Άρθρο 5 Ευθύνη του Κράτους Μέλους
Άρθρο 6 Προχρηματοδότηση
Άρθρο 7 Αίτημα καταβολής και επαλήθευση προϋποθέσεων 
Άρθρο 8 Εκ των υστέρων υποβολή εκθέσεων σχετικά με τους στόχους για την κλιματική αλλαγή
Άρθρο 9 Ανάληψη, προαπαιτούμενα και εκταμίευση
Άρθρο 10 Δηλώσεις, εγγυήσεις και δεσμεύσεις
Άρθρο 11 Έξοδα και δαπάνες
Άρθρο 12 Αποπληρωμή και πρόωρη εξόφληση
Άρθρο 13 Αναστολή και ακύρωση μη εκταμιευθέντων ποσών
Άρθρο 14 Πληρωμές
Άρθρο 15 Γεγονότα αθέτησης υποχρεώσεων
Άρθρο 16 Δεσμεύσεις ενημέρωσης
Άρθρο 17 Διάφορα
Άρθρο 18 Ευθύνη για ζημίες
Άρθρο 19 Δημοσίευση πληροφοριών, προβολή της χρηματοδότησης της Ένωσης και δικαίωμα χρήσης
Άρθρο 20 Προστασία των οικονομικών συμφερόντων της Ένωσης
Άρθρο 21 Επαληθεύσεις και έλεγχοι από την Επιτροπή, την Ευρωπαϊκή Υπηρεσία Καταπολέμησης της Απάτης (OLAF), το Ευρωπαϊκό Ελεγκτικό Συνέδριο (ΕΕΣ) και την Ευρωπαϊκή Εισαγγελία (ΕΡΡΟ)
Άρθρο 22 Εφαρμογή μέτρων του άρθρου 21 παράγραφος 8 
Άρθρο 23 Διοικητικές κυρώσεις και άλλα μέτρα
Άρθρο 24 Επικοινωνία μεταξύ των μερών
Άρθρο 25 Διαδικασία παρατηρήσεων
Άρθρο 26 Τροποποιήσεις
Άρθρο 27 Εφαρμοστέο δίκαιο και δικαιοδοσία
Άρθρο 28 Μερική ακυρότητα και ακούσια κενά
Άρθρο 29 Παραρτήματα
Άρθρο τρίτο Σύστημα Διαχείρισης και Ελέγχου
Άρθρο τέταρτο Επιτόκιο δανεισμού
Άρθρο πέμπτο Μεταβατικές διατάξεις
Άρθρο έκτο Έναρξη ισχύος
Άρθρο πρώτο
Κύρωση της Σύμβασης Χρηματοδότησης 
μεταξύ της Ευρωπαϊκής Επιτροπής και της Ελληνικής Δημοκρατίας 
και των Παραρτημάτων της
Κυρώνεται και έχει την ισχύ, που ορίζει η παρ. 1 του άρθρου 28 του Συντάγματος, η Σύμβαση Χρηματοδότησης που έχει συναφθεί μεταξύ της Ευρωπαϊκής Ένωσης, εκπροσωπούμενης από την Ευρωπαϊκή Επιτροπή και της Ελληνικής Δημοκρατίας, εκπροσωπούμενης από τον Υπουργό Οικονομικών και τον Αναπληρωτή Υπουργό Οικονομικών. Το αγγλικό πρωτότυπο κείμενο της Σύμβασης, η οποία υπεγράφη στην Αθήνα, στις 20 Ιουλίου 2021 και στις Βρυξέλλες, στις 23 Ιουλίου 2021, καθώς και η ελληνική μετάφρασή της, έχουν ως εξής:
Άρθρο δεύτερο
Κύρωση της Δανειακής Σύμβασης μεταξύ της Ευρωπαϊκής Επιτροπής και της Ελληνικής Δημοκρατίας και των Παραρτημάτων της
Κυρώνεται και έχει την ισχύ, που ορίζει η παρ. 1 του άρθρου 28 του Συντάγματος, η Δανειακή Σύμβαση που έχει συναφθεί μεταξύ της Ευρωπαϊκής Ένωσης, εκπροσωπούμενης από την Ευρωπαϊκή Επιτροπή και της Ελληνικής Δημοκρατίας, εκπροσωπούμενης από τον Υπουργό Οικονομικών και τον Αναπληρωτή Υπουργό Οικονομικών. Το αγγλικό πρωτότυπο κείμενο της Σύμβασης, η οποία υπεγράφη στην Αθήνα, στις 20 Ιουλίου 2021 και στις Βρυξέλλες, στις 26 Ιουλίου 2021, καθώς και η ελληνική μετάφρασή της, έχουν ως εξής:
Άρθρο τρίτο
Σύστημα Διαχείρισης και Ελέγχου
Στο πλαίσιο του Κανονισμού (ΕΕ) 2021/241 του Ευρωπαϊκού Κοινοβουλίου και του Συμβουλίου της 12ης Φεβρουαρίου 2021, για τη θέσπιση του μηχανισμού ανάκαμψης και ανθεκτικότητας, καθορίζονται, με απόφαση του αρμόδιου για την Ειδική Υπηρεσία του Ταμείου Ανάκαμψης Υπουργού, το Σύστημα Διαχείρισης και Ελέγχου των δράσεων και έργων του Ταμείου Ανάκαμψης και Ανθεκτικότητας και κάθε άλλη αναγκαία λεπτομέρεια. Με όμοια απόφαση καθορίζονται οι διαδικασίες επιβολής διορθωτικών μέτρων και ανάκτησης αχρεωστήτως ή παρανόμως καταβληθέντων ποσών.
Άρθρο τέταρτο 
Επιτόκιο δανεισμού
Με κοινή απόφαση του Υπουργού Οικονομικών και του αρμόδιου για την Ειδική Υπηρεσία του Ταμείου Ανάκαμψης Υπουργού ορίζεται το ελάχιστο επιτόκιο χορήγησης των δανείων του Ταμείου Ανάκαμψης από τους τραπεζικούς φορείς προς τους δικαιούχους, κατόπιν ενημέρωσης από τον Οργανισμό Διαχείρισης Δημοσίου Χρέους αναφορικά με το αντίστοιχο κόστος δανεισμού του Ελληνικού Δημοσίου.
Άρθρο πέμπτο 
Μεταβατικές διατάξεις
Μέχρι την έκδοση της υπουργικής απόφασης του άρθρου τρίτου, για την ένταξη έργων και προγραμμάτων, τα οποία προγραμματίζεται να χρηματοδοτηθούν από το Ταμείο Ανάκαμψης και Ανθεκτικότητας, στο εθνικό σκέλος του Π.Δ.Ε., εξακολουθεί να ισχύει η διαδικασία της παρ. 7 του άρθρου 42 του ν. 4772/2021 (Α’ 17).
Άρθρο έκτο
Έναρξη ισχύος
Η ισχύς του παρόντος αρχίζει από τη δημοσίευσή του στην Εφημερίδα της Κυβερνήσεως και των Συμβάσεων που κυρώνονται από την πλήρωση των προϋποθέσεων των άρθρων 2 και 3 αυτών, αντίστοιχα.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 2 Αυγούστου 2021
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ 
Οι Υπουργοί
	Αναπληρωτής Υπουργός 	Ανάπτυξης και
Οικονομικών	Οικονομικών	Επενδύσεων
ΧΡΗΣΤΟΣ ΣΤΑΪΚΟΥΡΑΣ	ΘΕΟΔΩΡΟΣ ΣΚΥΛΑΚΑΚΗΣ	ΣΠΥΡΙΔΩΝ - ΑΔΩΝΙΣ ΓΕΩΡΓΙΑΔΗΣ
	Αναπληρωτής Υπουργός	Περιβάλλοντος και
Εξωτερικών 	Εξωτερικών	Ενέργειας
ΝΙΚΟΛΑΟΣ - ΓΕΩΡΓΙΟΣ ΔΕΝΔΙΑΣ	ΜΙΛΤΙΑΔΗΣ ΒΑΡΒΙΤΣΙΩΤΗΣ	ΚΩΝΣΤΑΝΤΙΝΟΣ ΣΚΡΕΚΑΣ
Δικαιοσύνης 
ΚΩΝΣΤΑΝΤΙΝΟΣ ΤΣΙΑΡΑΣ


Θεωρήθηκε και τέθηκε η Μεγάλη Σφραγίδα του Κράτους.
Αθήνα, 2 Αυγούστου 2021
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ

