NOMOΣ ΥΠ’ ΑΡΙΘΜ. 4803	
Κύρωση του Παραρτήματος XVIII της Διεθνούς Συμβάσεως για τα Προνόμια και τις Ασυλίες των Ειδικευμένων Οργανισμών, αναφορικά με τον Παγκόσμιο Οργανισμό Τουρισμού και συναφή ζητήματα. 
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
Άρθρο πρώτο
Κύρωση Παραρτήματος XVIII
Κυρώνεται και έχει την ισχύ, που προβλέπει η παρ. 1 του άρθρου 28 του Συντάγματος, το Παράρτημα XVIII της Διεθνούς Συμβάσεως για τα Προνόμια και τις Ασυλίες των Ειδικευμένων Οργανισμών, αναφορικά με τον Παγκόσμιο Οργανισμό Τουρισμού, το οποίο εγκρίθηκε από το Εκτελεστικό Συμβούλιο του Παγκόσμιου Οργανισμού Τουρισμού κατά την ογδοηκοστή τρίτη σύνοδό του, που έλαβε χώρα στο Τζέτζου της Δημοκρατίας της Κορέας στις 13-14 Ιουνίου 2008. Το κείμενο του Παραρτήματος XVIII, σε πρωτότυπο στην αγγλική γλώσσα και σε μετάφραση στην ελληνική, έχει ως εξής:
Άρθρο δεύτερο
Παροχή προνομίων, ασυλιών, διευκολύνσεων και απαλλαγή ευθύνης του Παγκόσμιου Οργανισμού Τουρισμού (ΠΟΤ) στο πλαίσιο της 66ης Συνάντησης της Περιφερειακής Επιτροπής του ΠΟΤ
1. Στο πλαίσιο της 66ης Συνάντησης της Περιφερειακής Επιτροπής του Παγκόσμιου Οργανισμού Τουρισμού (ΠΟΤ) για την Ευρώπη, κατ’ εφαρμογή του άρθρου 32 του Καταστατικού του, και του Συνεδρίου για τον «Βιώσιμο Παράκτιο και Θαλάσσιο Τουρισμό στη Μεσόγειο: Προκλήσεις και Ευκαιρίες στη μετά COVID-19 εποχή», που διεξάγονται στην Αθήνα (2-4 Ιουνίου 2021), οι συμμετέχοντες και τα πρόσωπα που ασκούν σχετικά καθήκοντα απολαμβάνουν τα προνόμια, τις ασυλίες και τις διευκολύνσεις που είναι απαραίτητες για την ανεξάρτητη άσκησή τους.
2. Ο ΠΟΤ δεν φέρει ευθύνη και απαλλάσσεται σε σχέση με οποιαδήποτε αγωγή, αξίωση ή απαίτηση για οποιονδήποτε τραυματισμό ή ζημία, που ενδέχεται να συμβούν σε πρόσωπα ή εγκαταστάσεις για τον σκοπό αυτόν, εκτός, αν ο τραυματισμός ή η ζημία, προκληθούν από βαριά αμέλεια ή δόλο του ΠΟΤ ή των υπαλλήλων του.
Άρθρο τρίτο
Έναρξη ισχύος
Η ισχύς του παρόντος νόμου αρχίζει από τη δημοσίευσή του στην Εφημερίδα της Κυβερνήσεως και του Παραρτήματος, που κυρώνεται, από την πλήρωση των προϋποθέσεων της παρ. 43 του άρθρου XI της Διεθνούς Συμβάσεως για τα Προνόμια και τις Ασυλίες των Ειδικευμένων Οργανισμών (ν. 471/1976, Α’ 303).
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 3 Ιουνίου 2021
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
								


Θεωρήθηκε και τέθηκε η Μεγάλη Σφραγίδα του Κράτους.
Αθήνα, 3 Ιουνίου 2021
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ

