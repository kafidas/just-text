NOMOΣ ΥΠ’ ΑΡΙΘΜ. 4766	
Έγκριση σχεδίων συμβάσεων στον τομέα της άμυνας.
H ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο: Έγκριση σχεδίου σύμβασης προμήθειας μαχητικών αεροσκαφών τύπου «RAFALE»
Άρθρο δεύτερο: Έγκριση σχεδίου σύμβασης εν συνεχεία υποστήριξης των μαχητικών αεροσκαφών τύπου «RAFALE»
Άρθρο τρίτο: Έγκριση σχεδίου σύμβασης προμήθειας και εν συνεχεία υποστήριξης εξοπλισμού (όπλων) των μαχητικών αεροσκαφών τύπου «RAFALE»
Άρθρο τέταρτο: Λοιπές ρυθμίσεις
Άρθρο πέμπτο: Έναρξη ισχύος
Άρθρο πρώτο
Έγκριση σχεδίου σύμβασης προμήθειας
μαχητικών αεροσκαφών τύπου «RAFALE»
1. Εγκρίνεται το υπό στοιχεία 013Γ/2020 σχέδιο σύμβασης για την προμήθεια έξι (6) καινούργιων και δώδεκα (12) μεταχειρισμένων μαχητικών αεροσκαφών (Α/Φ) τύπου «RAFALE» και συναφών ειδών και υπηρεσιών, μεταξύ του Υπουργείου Εθνικής Άμυνας και της κατασκευάστριας εταιρείας με την επωνυμία «DASSAULT AVIATION», το κείμενο του οποίου έχει ως εξής: 
2. Τα άρθρα 4, 5, 16, 24, 35, 37 και 40, οι παρ. 8.2, 8.7, 8.8, 14.5γ και 41.7, στοιχεία του άρθρου 2 και της παρ. 14.5β του υπ’ αριθμ.  013Γ/2020 εγκεκριμένου σχεδίου σύμβασης, καθώς και τα παραρτήματα και οι προσθήκες αυτής δεν δημοσιεύονται για λόγους διασφάλισης του υπηρεσιακού απορρήτου.
Άρθρο δεύτερο
Έγκριση σχεδίου σύμβασης εν συνεχεία υποστήριξης 
των μαχητικών αεροσκαφών τύπου «RAFALE»
1. Εγκρίνεται το υπό στοιχεία 014Γ/2020 σχέδιο σύμβασης για την εν συνεχεία υποστήριξη των αεροσκαφών (Α/Φ) τύπου «RAFALE», μεταξύ του Υπουργείου Εθνικής Άμυνας και της εταιρείας με την επωνυμία «DASSAULT AVIATION» για τα δομικά μέρη, της εταιρείας με την επωνυμία «THALES DMS FRANCE» για τα ηλεκτρονικά μέρη και της εταιρείας με την επωνυμία «SAFRAN AIRCRAFT ENGINES» για τους κινητήρες των αεροσκαφών (Α/Φ), το κείμενο του οποίου έχει ως εξής:
2. Τα άρθρα 3, 10, 12, 13, 21, 22, 24, 27 και 42, οι παρ. 14.3 και 17.5.3, στοιχεία των άρθρων 6 και 7 και των παρ. 17.5.2, 18.1.3, 18.2.1, 19.4.3 και 26.6.8 του υπ’ αριθμ. 014Γ/2020 εγκεκριμένου σχεδίου σύμβασης, καθώς και τα παραρτήματα αυτής δεν δημοσιεύονται για λόγους διασφάλισης του υπηρεσιακού απορρήτου.
Άρθρο τρίτο
Έγκριση σχεδίου σύμβασης προμήθειας και εν συνεχεία υποστήριξης εξοπλισμού (όπλων) 
των μαχητικών αεροσκαφών τύπου «RAFALE»
1. Εγκρίνεται το υπό στοιχεία 015Γ/2020 σχέδιο σύμβασης για την προμήθεια εξοπλισμού (όπλων) των αεροσκαφών (Α/Φ) τύπου «RAFALE», τη συντήρηση - τροποποίηση όπλων των αεροσκαφών (Α/Φ) τύπου «M 2000/5» για χρήση από τα αεροσκάφη (Α/Φ) τύπου «RAFALE» και για συναφείς υπηρεσίες, μεταξύ του Υπουργείου Εθνικής Άμυνας και της κατασκευάστριας εταιρείας με την επωνυμία «ΜBDA FRANCE», το κείμενο του οποίου έχει ως εξής:
2. Τα άρθρα 4, 5, 17, 22, 32, 33 και 36, οι παρ. 21.2, 21.3, 21.4 και 21.5, στοιχεία του άρθρου 13 και των παρ. 2.3, 10.1, 12.1.2, 12.1.3, 12.2.1 και 21.6 του υπό στοιχεία 015Γ/2020 εγκεκριμένου σχεδίου σύμβασης, καθώς και τα παραρτήματα και οι προσθήκες αυτής δεν δημοσιεύονται για λόγους διασφάλισης του υπηρεσιακού απορρήτου. Το παράρτημα 14 του εν λόγω σχεδίου σύμβασης αφορά στην εν συνεχεία υποστήριξη του προς προμήθεια εξοπλισμού.
Άρθρο τέταρτο
Λοιπές ρυθμίσεις
1. Τα πρωτότυπα κείμενα των εγκεκριμένων σχεδίων συμβάσεων των άρθρων 1 έως 3 φυλάσσονται στη Γενική Διεύθυνση Αμυντικών Εξοπλισμών και Επενδύσεων του Υπουργείου Εθνικής Άμυνας (ΥΠΕΘΑ / ΓΔΑΕΕ).
 2. Παρέχεται στον Γενικό Διευθυντή της Γενικής Διεύθυνσης Αμυντικών Εξοπλισμών και Επενδύσεων του Υπουργείου Εθνικής Άμυνας (ΥΠΕΘΑ / ΓΔΑΕΕ) η εξουσιοδότηση να υπογράψει ως εκπρόσωπος του Υπουργείου τις εγκεκριμένες συμβάσεις των άρθρων 1 έως 3, καθώς και κάθε σύμβαση με την οποία τροποποιούνται αυτές, εφόσον ληφθεί αρμοδίως σχετική απόφαση.
3. Η ισχύς των εγκεκριμένων συμβάσεων των άρθρων 1 έως 3 αρχίζει από την ημερομηνία υπογραφής τους από τα συμβαλλόμενα μέρη, σύμφωνα με τους όρους και τις προϋποθέσεις που ειδικότερα καθορίζονται σε αυτές.
4. Οι ρυθμίσεις του παρόντος νόμου και των εγκεκριμένων συμβάσεων των άρθρων 1 έως 3 υπερισχύουν κάθε άλλης γενικής ή ειδικής διάταξης νόμου. Για ό,τι δεν ρυθμίζεται ειδικά στις εν λόγω συμβάσεις, εφαρμόζονται οι διατάξεις του ν. 3978/2011 (Α΄ 137) και συμπληρωματικά ο Αστικός Κώδικας.
5. Ο Υπουργός Εθνικής Άμυνας ενημερώνει την Επιτροπή Εξοπλιστικών Προγραμμάτων της Βουλής για την πορεία υλοποίησης των συμβάσεων των άρθρων πρώτο, δεύτερο και τρίτο σε ειδικές συνεδριάσεις που πραγματοποιούνται για τον σκοπό αυτόν, κάθε έξι (6) μήνες από την έναρξη ισχύος τους.
Άρθρο πέμπτο
Έναρξη ισχύος
H ισχύς του παρόντος αρχίζει από τη δημοσίευσή του στην Εφημερίδα της Κυβερνήσεως.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 15 Ιανουαρίου 2021
H Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
	Αναπληρωτής Υπουργός
Οικονομικών	Οικονομικών
XΡΗΣΤΟΣ ΣΤΑΪΚΟΥΡΑΣ	ΘΕΟΔΩΡΟΣ ΣΚΥΛΑΚΑΚΗΣ
Ανάπτυξης και Επενδύσεων	Εθνικής Άμυνας
ΣΠΥΡΙΔΩΝ - ΑΔΩΝΙΣ 	ΝΙΚΟΛΑΟΣ
ΓΕΩΡΓΙΑΔΗΣ	ΠΑΝΑΓΙΩΤΟΠΟΥΛΟΣ
Δικαιοσύνης
ΚΩΝΣΤΑΝΤΙΝΟΣ ΤΣΙΑΡΑΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 15 Ιανουαρίου 2021
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ
