NOMOΣ ΥΠ’ ΑΡΙΘΜ. 4844	
Κύρωση της υπ’ αριθμ. 11428-(97/6) απόφασης της 27ης Ιανουαρίου 1997 του Εκτελεστικού Συμβουλίου του Διεθνούς Νομισματικού Ταμείου, σχετικά με τις Νέες Διευθετήσεις Δανεισμού (New Arrangements to Borrow - NAB).
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:

ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο Κύρωση της υπ’ αριθμ. 11428-(97/6) της 27ης Ιανουαρίου 1997 απόφασης του Εκτελεστικού Συμβουλίου του Διεθνούς Νομισματικού Ταμείου σχετικά με τις Νέες Διευθετήσεις Δανεισμού (New Arrangements to Borrow - NAB)
Άρθρο δεύτερο Δήλωση προσχώρησης
Άρθρο τρίτο Χορήγηση δανείων από την Τράπεζα της Ελλάδος
Άρθρο τέταρτο Έναρξη ισχύος
Άρθρο πρώτο
Κύρωση της υπ’ αριθμ. 11428-(97/6) απόφασης του Εκτελεστικού Συμβουλίου του Διεθνούς Νομισματικού Ταμείου της 27ης Ιανουαρίου 1997 σχετικά με τις Νέες Διευθετήσεις Δανεισμού 
(New Arrangements to Borrow - NAB)
Κυρώνεται και έχει την ισχύ, που ορίζει η παρ. 1 του άρθρου 28 του Συντάγματος, η υπ’ αριθμ. 11428 (97/6) απόφαση της 27ης Ιανουαρίου 1997 του Εκτελεστικού Συμβουλίου του Διεθνούς Νομισματικού Ταμείου, σχετικά με τις Νέες Διευθετήσεις Δανεισμού (New Arrangements to Borrow - NAB), όπως αυτή έχει τροποποιηθεί με τις αποφάσεις του Εκτελεστικού Συμβουλίου του Διεθνούς Νομισματικού Ταμείου (ΔΝΤ) υπ’ αριθμ. 12880 (02/113) και 12881 (02/113) της 12ης Νοεμβρίου 2002, 13996 (07/100) της 15ης Νοεμβρίου 2007, 14577 (10/35) της 12ης Απριλίου 2010, 14721 (10/80) της 5ης Αυγούστου 2010, 15014 (11/110) της 16ης Νοεμβρίου 2011, 15072 (12/1) της 21ης Δεκεμβρίου 2011, 16079 (16/99) της 4ης Νοεμβρίου 2016 και 16645 (20/5) της 16ης Ιανουαρίου 2020, το κείμενο της οποίας σε πρωτότυπο στην αγγλική γλώσσα και σε μετάφραση στην ελληνική γλώσσα έχει ως εξής:
Άρθρο δεύτερο
Δήλωση προσχώρησης
1. Ο Υπουργός Οικονομικών δηλώνει στο Διεθνές Νομισματικό Ταμείο την προσχώρηση της Ελλάδας στην απόφαση, σχετικά με τις Νέες Διευθετήσεις Δανεισμού και υπογράφει κάθε σχετική συμφωνία.
2. Με απόφαση του Υπουργού Οικονομικών ρυθμίζεται οποιοδήποτε ειδικότερο θέμα για την εφαρμογή της απόφασης, σχετικά με τις Νέες Διευθετήσεις Δανεισμού.
Άρθρο τρίτο
Χορήγηση δανείων από την Τράπεζα της Ελλάδος
1. Επιτρέπεται η χορήγηση δανείων από την Τράπεζα της Ελλάδος στο Ελληνικό Δημόσιο για την παροχή πόρων στο Διεθνές Νομισματικό Ταμείο, βάσει της πιστωτικής συμφωνίας της Ελλάδας και των όρων της απόφασης, σχετικά με τις Νέες Διευθετήσεις Δανεισμού. Η δανειακή σύμβαση υπογράφεται από τον Υπουργό Οικονομικών, ως εκπρόσωπο του Ελληνικού Δημοσίου, και τον Διοικητή της Τράπεζας της Ελλάδος.
2. Τα ποσά των δανείων καταβάλλονται από την Τράπεζα της Ελλάδος απευθείας σε λογαριασμό του Διεθνούς Νομισματικού Ταμείου, βάσει εγγράφων οδηγιών του Υπουργού Οικονομικών.
3. Τα δάνεια αποδίδονται στην Τράπεζα της Ελλάδος κατά τον χρόνο αποπληρωμής της οφειλής του Διεθνούς Νομισματικού Ταμείου, σύμφωνα με την πιστωτική συμφωνία της Ελλάδας και τους όρους της απόφασης, σχετικά με τις Νέες Διευθετήσεις Δανεισμού.
Άρθρο τέταρτο
Έναρξη ισχύος
Η ισχύς του νόμου αυτού αρχίζει από τη δημοσίευσή του στην Εφημερίδα της Κυβερνήσεως και της απόφασης που κυρώνεται, από την ολοκλήρωση των προϋποθέσεων της παρ. 3 αυτής.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 26 Οκτωβρίου 2021
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Οικονομικών	Εξωτερικών
ΧΡΗΣΤΟΣ	ΝΙΚΟΛΑΟΣ-ΓΕΩΡΓΙΟΣ 
ΣΤΑΪΚΟΥΡΑΣ	ΔΕΝΔΙΑΣ



Θεωρήθηκε και τέθηκε η Μεγάλη Σφραγίδα του Κράτους.
Αθήνα, 26 Οκτωβρίου 2021
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ

