NOMOΣ ΥΠ’ ΑΡΙΘΜ. 4814	
Κύρωση της Συμφωνίας για την τροποποίηση της Συμφωνίας για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης μεταξύ του Βασιλείου του Βελγίου, της Δημοκρατίας της Βουλγαρίας, της Τσεχικής Δημοκρατίας, του Βασιλείου της Δανίας, της Ομοσπονδιακής Δημοκρατίας της Γερμανίας, της Δημοκρατίας της Εσθονίας, της Ιρλανδίας, της Ελληνικής Δημοκρατίας, του Βασιλείου της Ισπανίας, της Γαλλικής Δημοκρατίας, της Δημοκρατίας της Κροατίας, της Ιταλικής Δημοκρατίας, της Κυπριακής Δημοκρατίας, της Δημοκρατίας της Λετονίας, της Δημοκρατίας της Λιθουανίας, του Μεγάλου Δουκάτου του Λουξεμβούργου, της Ουγγαρίας, της Δημοκρατίας της Μάλτας, του Βασιλείου των Κάτω Χωρών, της Δημοκρατίας της Αυστρίας, της Δημοκρατίας της Πολωνίας, της Πορτογαλικής Δημοκρατίας, της Ρουμανίας, της Δημοκρατίας της Σλοβενίας, της Σλοβακικής Δημοκρατίας και της Δημοκρατίας της Φινλανδίας
H ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο
Κύρωση της Συμφωνίας για την τροποποίηση της Συμφωνίας για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης 
Συμφωνία για την τροποποίηση της Συμφωνίας για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης - Προοίμιο
Άρθρο 1: Τροποποιήσεις της Συμφωνίας για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης
Άρθρο 2: Κατάθεση
Άρθρο 3: Ενοποίηση
Άρθρο 4: Κύρωση, έγκριση ή αποδοχή
Άρθρο 5: Έναρξη ισχύος, εφαρμογή και προσχώρηση
Άρθρο δεύτερο  
Έναρξη ισχύος
Άρθρο πρώτο
Κύρωση της Συμφωνίας για την τροποποίηση 
της Συμφωνίας για τη μεταφορά 
και την αμοιβαιοποίηση των εισφορών 
στο Ενιαίο Ταμείο Εξυγίανσης
Κυρώνεται και έχει την ισχύ, που ορίζει η παρ. 1 του άρθρου 28 του Συντάγματος, η Συμφωνία για την τροποποίηση της Συμφωνίας της 21ης Μαΐου 2014, η οποία κυρώθηκε με το άρθρο 13 του ν. 4350/2015 (Α΄ 161) για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης μεταξύ του Βασιλείου του Βελγίου, της Δημοκρατίας της Βουλγαρίας, της Τσεχικής Δημοκρατίας, του Βασιλείου της Δανίας, της Ομοσπονδιακής Δημοκρατίας της Γερμανίας, της Δημοκρατίας της Εσθονίας, της Ιρλανδίας, της Ελληνικής Δημοκρατίας, του Βασιλείου της Ισπανίας, της Γαλλικής Δημοκρατίας, της Δημοκρατίας της Κροατίας, της Ιταλικής Δημοκρατίας, της Κυπριακής Δημοκρατίας, της Δημοκρατίας της Λετονίας, της Δημοκρατίας της Λιθουανίας, του Μεγάλου Δουκάτου του Λουξεμβούργου, της Ουγγαρίας, της Δημοκρατίας της Μάλτας, του Βασιλείου των Κάτω Χωρών, της Δημοκρατίας της Αυστρίας, της Δημοκρατίας της Πολωνίας, της Πορτογαλικής Δημοκρατίας, της Ρουμανίας, της Δημοκρατίας της Σλοβενίας, της Σλοβακικής Δημοκρατίας και της Δημοκρατίας της Φινλανδίας. 
Το ελληνικό πρωτότυπο κείμενο της Συμφωνίας για την τροποποίηση, η οποία υπεγράφη στις Βρυξέλλες, στις 27 Ιανουαρίου 2021 και στις 8 Φεβρουαρίου 2021, έχει ως εξής:
«ΣΥΜΦΩΝΙΑ
ΓΙΑ ΤΗΝ ΤΡΟΠΟΠΟΙΗΣΗ ΤΗΣ ΣΥΜΦΩΝΙΑΣ ΓΙΑ ΤΗ 
ΜΕΤΑΦΟΡΑ ΚΑΙ ΤΗΝ ΑΜΟΙΒΑΙΟΠΟΙΗΣΗ 
ΤΩΝ ΕΙΣΦΟΡΩΝ ΣΤΟ ΕΝΙΑΙΟ ΤΑΜΕΙΟ ΕΞΥΓΙΑΝΣΗΣ 
ΜΕΤΑΞΥ ΤΟΥ ΒΑΣΙΛΕΙΟΥ ΤΟΥ ΒΕΛΓΙΟΥ,
ΤΗΣ ΔΗΜΟΚΡΑΤΙΑΣ ΤΗΣ ΒΟΥΛΓΑΡΙΑΣ, 
ΤΗΣ ΤΣΕΧΙΚΗΣ ΔΗΜΟΚΡΑΤΙΑΣ, 
ΤΟΥ ΒΑΣΙΛΕΙΟΥ ΤΗΣ ΔΑΝΙΑΣ, 
ΤΗΣ ΟΜΟΣΠΟΝΔΙΑΚΗΣ ΔΗΜΟΚΡΑΤΙΑΣ 
ΤΗΣ ΓΕΡΜΑΝΙΑΣ, ΤΗΣ ΔΗΜΟΚΡΑΤΙΑΣ ΤΗΣ ΕΣΘΟΝΙΑΣ, 
ΤΗΣ ΙΡΛΑΝΔΙΑΣ, ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ, 
ΤΟΥ ΒΑΣΙΛΕΙΟΥ ΤΗΣ ΙΣΠΑΝΙΑΣ, ΤΗΣ ΓΑΛΛΙΚΗΣ 
ΔΗΜΟΚΡΑΤΙΑΣ, ΤΗΣ ΔΗΜΟΚΡΑΤΙΑΣ ΤΗΣ ΚΡΟΑΤΙΑΣ, 
ΤΗΣ ΙΤΑΛΙΚΗΣ ΔΗΜΟΚΡΑΤΙΑΣ, ΤΗΣ ΚΥΠΡΙΑΚΗΣ 
ΔΗΜΟΚΡΑΤΙΑΣ, ΤΗΣ ΔΗΜΟΚΡΑΤΙΑΣ ΤΗΣ ΛΕΤΟΝΙΑΣ, 
ΤΗΣ ΔΗΜΟΚΡΑΤΙΑΣ ΤΗΣ ΛΙΘΟΥΑΝΙΑΣ, 
ΤΟΥ ΜΕΓΑΛΟΥ ΔΟΥΚΑΤΟΥ ΤΟΥ ΛΟΥΞΕΜΒΟΥΡΓΟΥ, 
ΤΗΣ ΟΥΓΓΑΡΙΑΣ, ΤΗΣ ΔΗΜΟΚΡΑΤΙΑΣ ΤΗΣ ΜΑΛΤΑΣ, 
ΤΟΥ ΒΑΣΙΛΕΙΟΥ ΤΩΝ ΚΑΤΩ ΧΩΡΩΝ, 
ΤΗΣ ΔΗΜΟΚΡΑΤΙΑΣ ΤΗΣ ΑΥΣΤΡΙΑΣ, 
ΤΗΣ ΔΗΜΟΚΡΑΤΙΑΣ ΤΗΣ ΠΟΛΩΝΙΑΣ, 
ΤΗΣ ΠΟΡΤΟΓΑΛΙΚΗΣ ΔΗΜΟΚΡΑΤΙΑΣ, 
ΤΗΣ ΡΟΥΜΑΝΙΑΣ, ΤΗΣ ΔΗΜΟΚΡΑΤΙΑΣ 
ΤΗΣ ΣΛΟΒΕΝΙΑΣ, ΤΗΣ ΣΛΟΒΑΚΙΚΗΣ ΔΗΜΟΚΡΑΤΙΑΣ 
ΚΑΙ ΤΗΣ ΔΗΜΟΚΡΑΤΙΑΣ ΤΗΣ ΦΙΝΛΑΝΔΙΑΣ
ΠΡΟΟΙΜΙΟ
ΤΑ ΣΥΜΒΑΛΛΟΜΕΝΑ ΜΕΡΗ, η Δημοκρατία της Αυστρίας, το Βασίλειο του Βελγίου, η Δημοκρατία της Βουλγαρίας, η Ομοσπονδιακή Δημοκρατία της Γερμανίας, το Βασίλειο της Δανίας, η Δημοκρατία της Εσθονίας, 
η Ιρλανδία, η Ελληνική Δημοκρατία, το Βασίλειο της Ισπανίας, η Γαλλική Δημοκρατία, η Ιταλική Δημοκρατία, η Δημοκρατία της Κροατίας, η Κυπριακή Δημοκρατία, 
η Δημοκρατία της Λετονίας, η Δημοκρατία της Λιθουανίας, το Μεγάλο Δουκάτο του Λουξεμβούργου, η Δημοκρατία της Μάλτας, το Βασίλειο των Κάτω Χωρών, 
η Ουγγαρία, η Δημοκρατία της Πολωνίας, η Πορτογαλική Δημοκρατία, η Ρουμανία, η Δημοκρατία της Σλοβενίας, η Σλοβακική Δημοκρατία, η Τσεχική Δημοκρατία και 
η Δημοκρατία της Φινλανδίας (οι «υπογράφοντες»)?
ΥΠΕΝΘΥΜΙΖΟΝΤΑΣ τη δήλωση της Ευρωομάδας και των Υπουργών ECOFIN της 18ης Δεκεμβρίου 2013 σχετικά με τον μηχανισμό ασφαλείας του Ενιαίου Μηχανισμού Εξυγίανσης που αφορά δέσμευση για την ανάπτυξη πλήρους λειτουργικού κοινού μηχανισμού ασφαλείας το αργότερο μετά από δέκα έτη?
ΥΠΕΝΘΥΜΙΖΟΝΤΑΣ ΠΕΡΑΙΤΕΡΩ ότι, κατά τη σύνοδο κορυφής για το ευρώ της 14ης Δεκεμβρίου 2018 σε 
διευρυμένη σύνθεση, οι αρχηγοί κρατών ή κυβερνήσεων των κρατών μελών με νόμισμα το ευρώ ενέκριναν μια ολοκληρωμένη δέσμη για την ενίσχυση της Οικονομικής και Νομισματικής Ένωσης, συμπεριλαμβανομένων των όρων αναφοράς του κοινού μηχανισμού ασφαλείας στο Ενιαίο Ταμείο Εξυγίανσης («Ταμείο»). Σύμφωνα με τους εν λόγω όρους, ο κοινός μηχανισμός ασφαλείας θα εισαχθεί μέσω περιορισμένων αλλαγών στη συμφωνία για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης πριν από τη λήξη της μεταβατικής περιόδου, υπό τον όρο ότι έχει σημειωθεί επαρκής πρόοδος όσον αφορά τη μείωση κινδύνου, κατόπιν πολιτικής απόφασης που θα έχει λάβει υπόψη αξιολόγηση της μείωσης των κινδύνων από τα θεσμικά όργανα της Ένωσης και τις αρμόδιες αρχές το 2020. Επιπλέον, οι απαιτήσεις μείωσης του κινδύνου θα είναι ανάλογες με το επίπεδο φιλοδοξίας του κοινού μηχανισμού ασφαλείας κατά τη μεταβατική περίοδο σε σύγκριση με το επίπεδο της χρονικής στιγμής κατά την οποία ο μηχανισμός θα έχει λάβει την οριστική του μορφή?
ΑΝΑΓΝΩΡΙΖΟΝΤΑΣ ότι, όταν ο κοινός μηχανισμός ασφαλείας εισάγεται πριν από το τέλος της μεταβατικής περιόδου, κατά τη διάρκεια της οποίας κατανέμονται εκ των προτέρων εισφορές στο Ταμείο σε διαφορετικά τμήματα που υπόκεινται σε προοδευτική αμοιβαιοποίηση, μια αμοιβαιοποίηση έκτακτων εκ των υστέρων εισφορών με παρόμοιο τρόπο θα διευκολύνει την ομαλή μετάβαση από την εν λόγω κατατμημένη διάρθρωση του Ταμείου σε πλήρως αμοιβαιοποιημένη?
ΥΠΕΝΘΥΜΙΖΟΝΤΑΣ ΠΕΡΑΙΤΕΡΩ ότι, στο πλαίσιο της Ευρωομάδας της 4ης Δεκεμβρίου 2019 σε διευρυμένη σύνθεση, οι υπουργοί Οικονομικών ενέκριναν τις τεχνικές λεπτομέρειες για την αμοιβαιοποίηση των έκτακτων εκ των υστέρων εισφορών στο Ταμείο?
ΥΠΕΝΘΥΜΙΖΟΝΤΑΣ ΠΕΡΑΙΤΕΡΩ ότι η παρούσα τροποποιητική συμφωνία δεν θα πρέπει να εφαρμοστεί έως ότου όλα τα συμβαλλόμενα μέρη που συμμετέχουν στον Ενιαίο Εποπτικό Μηχανισμό και τον Ενιαίο Μηχανισμό Εξυγίανσης συμφωνήσουν ότι έχει σημειωθεί επαρκής πρόοδος όσον αφορά τη μείωση του κινδύνου, όπως αναφέρεται στους όρους αναφοράς για τον κοινό μηχανισμό ασφαλείας προς το Ενιαίο Ταμείο Εξυγίανσης, όπως εγκρίθηκε από τους αρχηγούς κρατών ή κυβερνήσεων των κρατών μελών με νόμισμα το ευρώ κατά τη σύνοδο κορυφής για το ευρώ της 14ης Δεκεμβρίου 2018 σε διευρυμένη σύνθεση και έως ότου τεθεί σε ισχύ ψήφισμα του συμβουλίου διοικητών του Ευρωπαϊκού Μηχανισμού Σταθερότητας για τη χορήγηση του μηχανισμού ασφαλείας,
ΣΥΜΦΩΝΗΣΑΝ ΤΑ ΑΚΟΛΟΥΘΑ:
Άρθρο 1
Τροποποιήσεις της συμφωνίας για τη μεταφορά και την αμοιβαιοποίηση των εισφορών 
στο Ενιαίο Ταμείο Εξυγίανσης
Η συμφωνία για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης τροποποιείται ως εξής:
1) στο άρθρο 5, η παράγραφος 1 τροποποιείται ως εξής:
α) τα στοιχεία δ) και ε) αντικαθίστανται από το ακόλουθο κείμενο:
«δ) Τέταρτον, και με την επιφύλαξη των εξουσιών του Συμβουλίου που αναφέρονται στο στοιχείο ε), εάν τα χρηματοδοτικά μέσα που αναφέρονται στο στοιχείο γ) δεν είναι επαρκή για την κάλυψη του κόστους συγκεκριμένης δράσης εξυγίανσης, τα συμβαλλόμενα μέρη μεταφέρουν στο Ταμείο τις έκτακτες εκ των υστέρων εισφορές από τα ιδρύματα που έχουν άδεια λειτουργίας στην αντίστοιχη επικράτειά τους, οι οποίες εισπράττονται σύμφωνα με τα κριτήρια πού καθορίζονται στο άρθρο 71 του κανονισμού ΕΜΕ, σύμφωνα με τα ακόλουθα:
- ως πρώτο βήμα, τα ενδιαφερόμενα συμβαλλόμενα μέρη που αναφέρονται στο στοιχείο α) ή, στην περίπτωση εξυγίανσης διασυνοριακού ομίλου, τα ενδιαφερόμενα συμβαλλόμενα μέρη που δεν έχουν παράσχει επαρκή χρηματοδοτικά μέσα βάσει των στοιχείων α) έως γ) σε σχέση με την εξυγίανση οντοτήτων που έχουν άδεια λειτουργίας στο έδαφός τους διαβιβάζουν στο Ταμείο έκτακτες εκ των υστέρων εισφορές μέχρι του ποσού που αντιστοιχεί στο ανώτατο ποσό των έκτακτων εκ των υστέρων εισφορών που μπορούν να προέλθουν από εγκεκριμένα στην επικράτειά τους ιδρύματα, σύμφωνα με το άρθρο 71 παράγραφος 1 δεύτερο εδάφιο του κανονισμού ΕΜΕ, πολλαπλασιασμένο επί το σχετικό ποσοστό («ανώτατο ποσό»). Για τους σκοπούς της παρούσας περίπτωσης, το ποσοστό καθορίζεται με βάση την ημερομηνία έναρξης ισχύος του καθεστώτος εξυγίανσης. Ανέρχεται στο 30 % την ημερομηνία εφαρμογής της παρούσας περίπτωσης και στο υπόλοιπο του ημερολογιακού τριμήνου κατά το οποίο εμφανίζεται η ημερομηνία αυτή. Το ποσοστό μειώνεται σε τριμηνιαία βάση κατά ποσό ίσο με 30 ποσοστιαίες μονάδες διά του αριθμού των υπόλοιπων ημερολογιακών τριμήνων της μεταβατικής περιόδου, συμπεριλαμβανομένου του τριμήνου κατά το οποίο λαμβάνει χώρα η ημερομηνία εφαρμογής της παρούσας περίπτωσης. Για τους σκοπούς της παρούσας περίπτωσης, το άθροισμα των έκτακτων εκ των υστέρων εισφορών που έχουν ήδη εισπραχθεί κατά το ίδιο έτος και που πρέπει ακόμη να εισπραχθούν κατά το ίδιο έτος βάσει της παρούσας περίπτωσης σε σχέση με προηγούμενες δράσεις εξυγίανσης αφαιρείται από το ανώτατο ποσό,
- σε δεύτερο στάδιο, εάν τα διαθέσιμα χρηματοδοτικά μέσα βάσει της πρώτης περίπτωσης δεν είναι επαρκή, όλα τα συμβαλλόμενα μέρη μεταβιβάζουν στο Ταμείο τις έκτακτες εκ των υστέρων εισφορές που απαιτούνται για την κάλυψη του υπόλοιπου μέρους των δαπανών της συγκεκριμένης δράσης εξυγίανσης έως το ποσό που υπολογίζεται ως το μέγιστο ποσό έκτακτων εκ των υστέρων εισφορών που μπορούν να προέλθουν από εγκεκριμένα στην επικράτειά τους ιδρύματα σύμφωνα με το άρθρο 71 παράγραφος 1 δεύτερο εδάφιο του κανονισμού ΕΜΕ πολλαπλασιαζόμενο επί ποσοστό ίσο προς το 100 % μείον το ποσοστό που εφαρμόζεται σύμφωνα με την πρώτη περίπτωση («ανώτατο αμοιβαιοποιημένο ποσό»). Για τους σκοπούς της παρούσας περίπτωσης, το άθροισμα των έκτακτων εκ των υστέρων εισφορών που έχουν ήδη εισπραχθεί κατά το ίδιο έτος ή που πρέπει ακόμη να εισπραχθούν κατά το ίδιο έτος βάσει της παρούσας περίπτωσης σε σχέση με προηγούμενες δράσεις εξυγίανσης αφαιρείται από το ανώτατο αμοιβαιοποιημένο ποσό.
ε) Εάν τα χρηματοδοτικά μέσα που αναφέρονται στο σημείο γ) δεν επαρκούν για την κάλυψη του κόστους μιας εξυγίανσης και εάν οι έκτακτες εκ των υστέρων εισφορές του σημείου δ) δεν είναι άμεσα διαθέσιμες, μεταξύ άλλων για λόγους συναφείς με τη σταθερότητα των αντίστοιχων πιστωτικών ιδρυμάτων, το Συμβούλιο δύναται να ασκήσει την εξουσία συνομολόγησης δα­νείων για λογαριασμό του Ταμείου ή εξασφάλισης άλλων μορφών στήριξης, σύμφωνα με το άρθρο 73 και 74 του κανονισμού ΕΜΕ ή την εξουσία πραγματοποίησης προσωρινών μεταφορών μεταξύ τμημάτων σύμφωνα με το άρθρο 7 της παρούσας συμφωνίας.
Εάν το Συμβούλιο αποφασίσει να ασκήσει τις εξουσίες που προβλέπονται στο πρώτο εδάφιο του παρόντος στοιχείου, τα συμβαλλόμενα μέρη, με την επιφύλαξη του τρίτου εδαφίου του παρόντος στοιχείου, μεταφέρουν στο Ταμείο τις έκτακτες εκ των υστέρων εισφορές προκειμένου να αποπληρωθούν τα δάνεια ή οι άλλες μορφές στήριξης ή να καλυφθεί η προσωρινή μεταφορά μεταξύ τμημάτων, σύμφωνα με το στοιχείο δ) πρώτη και δεύτερη περίπτωση, κατά τη διάρκεια της περιόδου ωρίμανσης και έως την πλήρη εξόφληση. Προς αποφυγή αμφιβολιών, το ίδιο σχετικό ποσοστό που καθορίζεται σύμφωνα με το στοιχείο δ) ισχύει για όλη τη διάρκεια της περιόδου ωρίμανσης.
Για ένα συγκεκριμένο καθεστώς εξυγίανσης το οποίο τέθηκε σε ισχύ κατά τη διάρκεια της μεταβατικής περιόδου, ισχύουν τα ακόλουθα:
- το άθροισμα των προς μεταφορά έκτακτων εκ των υστέρων εισφορών σε σχέση με τη συγκεκριμένη δράση εξυγίανσης και εκείνων που πρόκειται να μεταφερθούν σε σχέση με προηγούμενες δράσεις εξυγίανσης από τα ενδια­φερόμενα συμβαλλόμενα μέρη βάσει i) του στοι­χείου δ) πρώτη περίπτωση και ii) του παρόντος στοιχείου ε), 
που εφαρμόζεται σύμφωνα με το στοιχείο δ) πρώτη περίπτωση, δεν υπερβαίνει το μέγιστο ποσό πολλαπλασιασμένο επί τρία,
- στη συνέχεια, το άθροισμα των προς μεταφορά έκτακτων εκ των υστέρων εισφορών σε σχέση με τη συγκεκριμένη δράση εξυγίανσης και εκείνων που πρόκειται να μεταφερθούν σε σχέση με προηγούμενες δράσεις εξυγίανσης από όλα τα συμβαλλόμενα μέρη βάσει i) του στοιχείου δ) δεύτερη περίπτωση και ii) του παρόντος στοιχείου ε), που εφαρμόζεται σύμφωνα με το στοιχείο δ) δεύτερη περίπτωση, δεν υπερβαίνει το ποσό που ισούται με το άθροισμα του συνόλου των εκ των προτέρων εισφορών που έχουν καταβληθεί κατά την ημερομηνία έναρξης ισχύος του συγκεκριμένου καθεστώτος εξυγίανσης, εξαιρουμένων όσων εισπράττονται σε σχέση με προηγούμενες εκταμιεύσεις του Ταμείου (το πραγματικό επίπεδο του Ταμείου, χωρίς να λαμβάνονται υπόψη ενδεχόμενες εκταμιεύσεις).»,
β) παρεμβάλλεται το ακόλουθο στοιχείο:
«στ) Εάν τα χρηματοδοτικά μέσα που αναφέρονται στο στοιχείο ε) δεν επαρκούν για την κάλυψη των δαπανών συγκεκριμένης δράσης εξυγίανσης, τα ενδιαφερόμενα συμβαλλόμενα μέρη, κατά τη διάρκεια της περιόδου ωρίμανσης και έως την πλήρη εξόφληση, μεταφέρουν έκτακτες εκ των υστέρων συνεισφορές που μπορούν ακόμη να προέλθουν από ιδρύματα εγκεκριμένα στην επικράτειά τους εντός του ορίου που προβλέπεται στο άρθρο 71 παράγραφος 1 δεύτερο εδάφιο του κανονισμού ΕΜΕ, για την εξόφληση δανείων ή άλλων μορφών στήριξης που μπορεί να συνάψει το Συμβούλιο σύμφωνα με τα άρθρα 73 και 74 του κανονισμού ΕΜΕ.»,
2) στο άρθρο 7, η παράγραφος 1 αντικαθίσταται από το ακόλουθο κείμενο:
«1. Με την επιφύλαξη των υποχρεώσεων που ορίζονται στο άρθρο 5 παράγραφος 1 στοιχεία α) έως δ), τα συμβαλλόμενα μέρη τα οποία αφορά η εξυγίανση μπορούν, κατά τη διάρκεια της μεταβατικής περιόδου, να ζητήσουν από το Συμβούλιο να χρησιμοποιήσει προσωρινά το κομμάτι των χρηματοδοτικών μέσων που είναι διαθέσιμα στα τμήματα του Ταμείου που δεν έχουν ακόμη αμοιβαιοποιηθεί και τα οποία αντιστοιχούν στα άλλα συμβαλλόμενα μέρη. Σε αυτή την περίπτωση, εφαρμόζεται το άρθρο 5 παράγραφος 1 στοιχείο ε).».
Άρθρο 2
Κατάθεση
Η παρούσα τροποποιητική συμφωνία κατατίθεται στη Γενική Γραμματεία του Συμβουλίου της Ευρωπαϊκής Ένωσης («θεματοφύλακας»), η οποία διαβιβάζει επικυρωμένα αντίγραφα σε όλα τα υπογράφοντα μέρη.
Άρθρο 3
Ενοποίηση
Ο θεματοφύλακας καταρτίζει ενοποιημένο κείμενο της συμφωνίας για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης και το κοινοποιεί σε όλα τα υπογράφοντα μέρη.
Άρθρο 4
Κύρωση, έγκριση ή αποδοχή
1. Η παρούσα τροποποιητική συμφωνία υπόκειται σε κύρωση, έγκριση ή αποδοχή από τα υπογράφοντα μέρη. Τα έγγραφα κύρωσης, έγκρισης ή αποδοχής κατατίθενται στον θεματοφύλακα.
2. Ο θεματοφύλακας γνωστοποιεί στους άλλους υπογράφοντες κάθε κατάθεση εγγράφου και την αντίστοιχη ημερομηνία της.
Άρθρο 5
Έναρξη ισχύος, εφαρμογή και προσχώρηση
1. Η παρούσα τροποποιητική συμφωνία αρχίζει να ισχύει την ημερομηνία κατάθεσης των εγγράφων επικύρωσης, έγκρισης ή αποδοχής από όλους τους υπογράφοντες που συμμετέχουν στον Ενιαίο Εποπτικό Μηχανισμό και τον Ενιαίο Μηχανισμό Εξυγίανσης. Με την επιφύλαξη της παραγράφου 2, εφαρμόζεται από την ημερομηνία έναρξης ισχύος της.
2. Υπό την προϋπόθεση ότι η παρούσα τροποποιητική συμφωνία έχει τεθεί σε ισχύ σύμφωνα με την παράγραφο 1 και εφόσον οι όροι που ορίζονται κατωτέρω δεν πληρούνταν πριν από την εν λόγω έναρξη ισχύος, η παρούσα τροποποιητική συμφωνία εφαρμόζεται από την επομένη της ημερομηνίας κατά την οποία πληρούνται οι ακόλουθοι όροι:
α) τα συμβαλλόμενα μέρη που συμμετέχουν στον Ενιαίο Εποπτικό Μηχανισμό και στον Ενιαίο Μηχανισμό Εξυγίανσης, αφού ενημερώθηκαν για την αξιολόγηση των θεσμικών οργάνων της Ένωσης και των αρμόδιων αρχών το 2020, κατέληξαν στο συμπέρασμα ότι έχει σημειωθεί επαρκής πρόοδος όσον αφορά τη μείωση του κινδύνου, όπως αναφέρεται στους όρους αναφοράς για τον κοινό μηχανισμό ασφάλειας για το Ενιαίο Ταμείο Εξυγίανσης, όπως εγκρίθηκε από τους αρχηγούς κρατών ή κυβερνήσεων των κρατών μελών με νόμισμα το ευρώ κατά τη σύνοδο κορυφής για το ευρώ της 14ης Δεκεμβρίου 2018 σε διευρυμένη σύνθεση, και
β) έχει τεθεί σε ισχύ ψήφισμα του Συμβουλίου Διοικητών του Ευρωπαϊκού Μηχανισμού Σταθερότητας για τη χορήγηση του μηχανισμού ασφαλείας σύμφωνα με το άρθρο 18α παράγραφος 1 της Συνθήκης για τη θέσπιση του Ευρωπαϊκού Μηχανισμού Σταθερότητας.
3. Πριν από την έναρξη ισχύος της, η παρούσα τροποποιητική συμφωνία είναι ανοικτή για την προσχώρηση κρατών μελών της Ευρωπαϊκής Ένωσης που προσχωρούν στη συμφωνία για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης, σύμφωνα με το άρθρο 13 της εν λόγω συμφωνίας.
Το άρθρο 13 της συμφωνίας για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης ισχύει επίσης για την προσχώρηση στην παρούσα τροποποιητική συμφωνία.
Το προσχωρούν κράτος μέλος υποχρεούται να υποβάλει την αίτηση προσχώρησης στην παρούσα τροποποιητική συμφωνία ταυτόχρονα με την αίτηση προσχώρησης στη συμφωνία για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης. Η προσχώρηση αρχίζει να ισχύει με την ταυτόχρονη κατάθεση των εγγράφων προσχώρησης τόσο στη συμφωνία για τη μεταφορά και την αμοιβαιοποίηση των εισφορών στο Ενιαίο Ταμείο Εξυγίανσης, όσο και στην παρούσα τροποποιητική συμφωνία.
Έγινε σε ένα μόνο πρωτότυπο, του οποίου τα κείμενα στην αγγλική, βουλγαρική, γαλλική, γερμανική, δανική, ελληνική, εσθονική, ιρλανδική, ισπανική, ιταλική, κροατική, λετονική, λιθουανική, μαλτέζικη, ολλανδική, ουγγρική, πολωνική, πορτογαλική, ρουμανική, σλοβακική, σλοβενική, σουηδική, τσεχική και φινλανδική γλώσσα είναι εξίσου αυθεντικά.».
Άρθρο δεύτερο
Έναρξη ισχύος
Η ισχύς του παρόντος νόμου αρχίζει από τη δημοσίευσή του στην Εφημερίδα της Κυβερνήσεως και της Συμφωνίας που κυρώνεται από την πλήρωση των προϋποθέσεων της παρ. 1 του άρθρου 5 αυτής.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 7 Ιουλίου 2021
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
	Αναπληρωτής Υπουργός 
Οικονομικών	Οικονομικών
ΧΡΗΣΤΟΣ ΣΤΑΪΚΟΥΡΑΣ 	ΘΕΟΔΩΡΟΣ ΣΚΥΛΑΚΑΚΗΣ
Ανάπτυξης και Επενδύσεων
ΣΠΥΡΙΔΩΝ - ΑΔΩΝΙΣ ΓΕΩΡΓΙΑΔΗΣ
	Αναπληρωτής Υπουργός 
Εξωτερικών	Εξωτερικών
ΝΙΚΟΛΑΟΣ - ΓΕΩΡΓΙΟΣ	
ΔΕΝΔΙΑΣ 	ΜΙΛΤΙΑΔΗΣ ΒΑΡΒΙΤΣΙΩΤΗΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 7 Ιουλίου 2021
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ

