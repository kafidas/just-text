NOMOΣ ΥΠ’ ΑΡΙΘΜ. 5008	
Κύρωση Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Γαλλικής Δημοκρατίας για τις κινηματογραφικές συμπαραγωγές.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο Κύρωση Συμφωνίας
Συμφωνία μεταξύ της Κυβέρνησης της Ελληνικής Δημοκρατίας και της Κυβέρνησης της Γαλλικής Δημοκρατίας για τις κινηματογραφικές συμπαραγωγές
Ι. Συμπαραγωγή
Άρθρο 1 Ορισμοί
Άρθρο 2 Ένταξη στο καθεστώς κινηματογραφικής συμπαραγωγής
Άρθρο 3 Προϋποθέσεις υπαγωγής
Άρθρο 4 Αναλογία συνεισφορών των συμπαραγωγών
Άρθρο 5 Χορήγηση ευεργετήματος
Άρθρο 6 Παροχή διευκολύνσεων στην κινηματογραφική συμπαραγωγή
Άρθρο 7 Ισορροπία μεταξύ των συνεισφορών κάθε Μέρους
Άρθρο 8 Υποχρέωση ρητής αναφοράς της ελληνογαλλικής ή γαλλοελληνικής συμπαραγωγής στους τίτλους αρχής ή/και τέλους, στα τρέιλερ, στις δημοσιεύσεις και στο διαφημιστικό υλικό
Άρθρο 9 Συμπαραγωγή κινηματογραφικών έργων με παραγωγούς τρίτων Κρατών
ΙΙ. Μικτή Επιτροπή
Άρθρο 10 Σύσταση - Σύγκληση Μικτής Επιτροπής
ΙΙΙ. Τελικές διατάξεις
Άρθρο 11 Επίλυση διαφορών
Άρθρο 12 Κατάργηση της από 12.10.1974 Συμφωνίας για τις Γαλλοελληνικές Κινηματογραφικές Σχέσεις
Άρθρο 13 Έναρξη ισχύος - Τροποποίηση - Διάρκεια - Καταγγελία
ΠΑΡΑΡΤΗΜΑ
Διαδικασία εφαρμογής
Άρθρο δεύτερο Ορισμός εκπροσώπων και εμπειρογνωμόνων στη Μικτή Επιτροπή
Άρθρο τρίτο Ρύθμιση θεμάτων εφαρμογής του παραρτήματος της Συμφωνίας
Άρθρο τέταρτο Καταργούμενες διατάξεις
Άρθρο πέμπτο Έναρξη ισχύος
Άρθρο πρώτο
Κύρωση Συμφωνίας
Κυρώνεται και έχει την ισχύ, που ορίζει η παρ. 1 του άρθρου 28 του Συντάγματος, η Συμφωνία μεταξύ της Κυβέρνησης της Ελληνικής Δημοκρατίας και της Κυβέρνησης της Γαλλικής Δημοκρατίας για τις κινηματογραφικές συμπαραγωγές, η οποία υπεγράφη στις Κάννες, στις 21 Μαΐου 2022, και το Παράρτημα αυτής, το πρωτότυπο κείμενο των οποίων, στην ελληνική και γαλλική γλώσσα, έχει ως εξής:
Άρθρο δεύτερο
Ορισμός εκπροσώπων και εμπειρογνωμόνων στη Μικτή Επιτροπή
Με απόφαση του Διοικητικού Συμβουλίου του Ελληνικού Κέντρου Κινηματογράφου, ορίζονται στη Μικτή Επιτροπή της παρ. 1 του άρθρου 10 της Συμφωνίας, οι εκπρόσωποι του Ελληνικού Κέντρου Κινηματογράφου και οι εμπειρογνώμονες εκ μέρους της Ελληνικής Δημοκρατίας.
Άρθρο τρίτο
Ρύθμιση θεμάτων εφαρμογής του Παραρτήματος της Συμφωνίας
Με απόφαση του Υπουργού Πολιτισμού και Αθλητισμού δύναται να ρυθμίζονται ειδικότερα θέματα σχετικά με την εφαρμογή των όρων που αναφέρει το Παράρτημα της Συμφωνίας.
Άρθρο τέταρτο
Καταργούμενες διατάξεις
Από τη θέση σε ισχύ της Συμφωνίας που κυρώνεται με το παρόν παύει να ισχύει η από 12.10.1973 Συμφωνία επί των Γαλλοελληνικών Κινηματογραφικών Σχέσεων, και καταργείται το υπ’ αρ. 141/1974 νομοθετικό διάταγμα (Α’ 337) το οποίο την κύρωσε.
Άρθρο πέμπτο
Έναρξη ισχύος
Η ισχύς του παρόντος νόμου αρχίζει από τη δημοσίευσή του στην Εφημερίδα της Κυβερνήσεως και της Συμφωνίας που κυρώνεται από την πλήρωση των προϋποθέσεων της παρ. 1 του άρθρου 13 αυτής.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 14 Ιανουαρίου  2023
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
														



Θεωρήθηκε και τέθηκε η Μεγάλη Σφραγίδα του Κράτους.
Αθήνα, 14 Ιανουαρίου  2023
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ


