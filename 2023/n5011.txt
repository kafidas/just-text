NOMOΣ ΥΠ’ ΑΡΙΘΜ. 5011	
Κύρωση της Συμφωνίας για τη διατήρηση των κητωδών του Εύξεινου Πόντου, της Μεσογείου και της παρακείμενης περιοχής του Ατλαντικού, της συναφούς προς τη Συμφωνία Τελικής Πράξης και των τροποποιήσεων που υιοθετήθηκαν από τη Σύνοδο των συμβαλλομένων στη Συμφωνία μερών με το Ψήφισμα Α/4.1 της 12ης Νοεμβρίου 2010.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο Κύρωση Συμφωνίας
Συμφωνία για τη διατήρηση των κητωδών του Εύξεινου Πόντου, της Μεσογείου και της παρακείμενης περιοχής του Ατλαντικού, της συναφούς προς τη Συμφωνία Τελικής Πράξης και των τροποποιήσεων που υιοθετήθηκαν από τη Σύνοδο των συμβαλλομένων στη Συμφωνία μερών με το Ψήφισμα Α/4.1 της 12ης Νοεμβρίου 2010
Άρθρο Ι Πεδίο εφαρμογής, ορισμοί και ερμηνεία
Άρθρο ΙΙ Σκοπός και μέτρα διατήρησης
Άρθρο ΙΙΙ Σύνοδος των Συμβαλλόμενων Μερών
Άρθρο IV Γραμματεία της Συμφωνίας
Άρθρο V Συντονιστικές Μονάδες
Άρθρο VI Το Προεδρείο
Άρθρο VII Επιστημονική Επιτροπή
Άρθρο VIII Επικοινωνία και υποβολή εκθέσεων
Άρθρο ΙΧ Οικονομικές ρυθμίσεις
Άρθρο Χ Τροποποίηση της Συμφωνίας
Άρθρο ΧΙ Επίπτωση της παρούσας Συμφωνίας στη νομοθεσία και τις διεθνείς Συμβάσεις
Άρθρο XII Επίλυση διαφορών
Άρθρο XIII Υπογραφή, επικύρωση, αποδοχή, έγκριση ή προσχώρηση
Άρθρο ΧΙV Έναρξη ισχύος
Άρθρο ΧV Επιφυλάξεις
Άρθρο ΧVΙ Καταγγελία
Άρθρο ΧVII Θεματοφύλακας
ΠΑΡΑΡΤΗΜΑ 1
ΕΝΔΕΙΚΤΙΚΟΣ ΚΑΤΑΛΟΓΟΣ ΤΩΝ ΚΗΤΩΔΩΝ ΤΟΥ ΕΥΞΕΙΝΟΥ ΠΟΝΤΟΥ ΓΙΑ ΤΑ ΟΠΟΙΑ ΙΣΧΥΕΙ Η ΣΥΜΦΩΝΙΑ
ΠΑΡΑΡΤΗΜΑ 2  ΣΧΕΔΙΟ ΔΙΑΤΗΡΗΣΗΣ
Τελική Πράξη της Διαπραγματευτικής Συνόδου για την υιοθέτηση της Συμφωνίας για τη διατήρηση των κητωδών του Εύξεινου Πόντου, της Μεσογείου και της παρακείμενης περιοχής του Ατλαντικού
ΨΗΦΙΣΜΑ Α/4.1ΤΡΟΠΟΠΟΙΗΣΕΙΣ: ΕΠΕΚΤΑΣΗ ΤΟΥ ΓΕΩΓΡΑΦΙΚΟΥ ΠΕΔΙΟΥ ΕΦΑΡΜΟΓΗΣ ΤΟΥ ACCOBAMS
Άρθρο δεύτερο Αρμόδια αρχή
Άρθρο τρίτο Εξουσιοδοτικές διατάξεις
Άρθρο τέταρτο Έναρξη ισχύος
Άρθρο πρώτο
Κύρωση Συμφωνίας
Κυρώνονται και έχουν την ισχύ, που ορίζει η παρ. 1 του άρθρου 28 του Συντάγματος, η Συμφωνία για τη διατήρηση των κητωδών του Εύξεινου Πόντου, της Μεσογείου και της παρακείμενης περιοχής του Ατλαντικού και η συναφής στη Συμφωνία Τελική Πράξη, που υπογράφηκαν στο Μονακό στις 24 Νοεμβρίου 1996, καθώς και οι τροποποιήσεις που υιοθετήθηκαν από τη Σύνοδο των συμβαλλομένων στη Συμφωνία μερών στις 12 Νοεμβρίου 2010 στο Μονακό με το Ψήφισμα Α/4.1, το κείμενο των οποίων, σε πρωτότυπο στην αγγλική γλώσσα και σε μετάφραση στην ελληνική γλώσσα, έχει ως εξής:
Άρθρο δεύτερο
Αρμόδια αρχή
Το Υπουργείο Περιβάλλοντος και Ενέργειας είναι η αρμόδια αρχή για:
α) την εφαρμογή της Συμφωνίας και,
β) την εκπόνηση σχεδίων δράσης και προγραμμάτων για την προστασία και διατήρηση των κητωδών, σύμφωνα με το άρθρο ΙΙ και το Παράρτημα 2 της κυρούμενης Συμφωνίας.
Άρθρο τρίτο
Εξουσιοδοτικές διατάξεις
1. Με απόφαση του Υπουργού Περιβάλλοντος και Ενέργειας και του κατά περίπτωση αρμόδιου Υπουργού, ρυθμίζονται ειδικότερα θέματα για την εφαρμογή της Συμφωνίας.
2. Με κοινή απόφαση του Υπουργού Περιβάλλοντος και Ενέργειας και των κατά περίπτωση αρμόδιων Υπουργών εγκρίνονται πρόσθετα Παραρτήματα και τροποποιήσεις στα Παραρτήματα που υιοθετούνται, σύμφωνα με το άρθρο Χ της Συμφωνίας.
3. Με κοινή απόφαση του Υπουργού Περιβάλλοντος και Ενέργειας και του κατά περίπτωση αρμόδιου Υπουργού, θεσπίζονται μέτρα εφαρμογής του άρθρου ΙΙ και του Παραρτήματος 2 της κυρούμενης Συμφωνίας.
Άρθρο τέταρτο
Έναρξη ισχύος
Η ισχύς του παρόντος και της Συμφωνίας που κυρώνεται αρχίζει από τη δημοσίευση του παρόντος στην Εφημερίδα της Κυβερνήσεως και των τροποποιήσεων της Συμφωνίας από την πλήρωση των προϋποθέσεων των παρ. 3 και 4 του άρθρου Χ της Συμφωνίας.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 16 Ιανουαρίου 2023
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
									



Θεωρήθηκε και τέθηκε η Μεγάλη Σφραγίδα του Κράτους.
Αθήνα, 16 Ιανουαρίου 2023
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ


