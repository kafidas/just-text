NOMOΣ ΥΠ’ ΑΡΙΘΜ. 5012	
Κύρωση της Συμφωνίας για τη διατήρηση των αποδημητικών υδρόβιων πτηνών Αφρικής και Ευρασίας (AEWA).
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο Κύρωση της Συμφωνίας για τη Διατήρηση των Αποδημητικών Υδρόβιων Πτηνών Αφρικής και Ευρασίας (AEWA)
Άρθρο Ι Πεδίο εφαρμογής, ορισμοί και ερμηνεία
Άρθρο ΙΙ Θεμελιώδεις αρχές
Άρθρο ΙΙΙ Γενικά μέτρα διατήρησης
Άρθρο IV Σχέδιο δράσης και κατευθυντήριες γραμμές για τη διατήρηση
Άρθρο V Εφαρμογή και χρηματοδότηση
Άρθρο VI Σύνοδος των Μερών
Άρθρο VII Τεχνική Επιτροπή
Άρθρο VIII Γραμματεία της Συμφωνίας
Άρθρο IX Σχέσεις με διεθνή όργανα που ασχολούνται με αποδημητικά υδρόβια πτηνά και τα ενδιαιτήματά τους
Άρθρο X Τροποποίηση της Συμφωνίας
Άρθρο ΧΙ Συνέπειες της Συμφωνίας σε διεθνείς συμβάσεις και νομοθεσία
Άρθρο ΧΙΙ Διευθέτηση διαφορών
Άρθρο ΧΙΙΙ Υπογραφή, επικύρωση, αποδοχή, έγκριση, προσχώρηση
Άρθρο XIV Θέση σε ισχύ
Άρθρο XV Επιφυλάξεις
Άρθρο XVI Καταγγελία
Άρθρο XVII Θεματοφύλακας
Παράρτημα 1 Ορισμός της Περιοχής της Συμφωνίας
Παράρτημα 1α Χάρτης της Περιοχής της Συμφωνίας
Παράρτημα 2 Είδη υδρόβιων πτηνών στο οποία εφαρμόζεται η Συμφωνία
Παράρτημα 3 Σχέδιο δράσης
Άρθρο δεύτερο Αρμόδια αρχή
Άρθρο τρίτο Εξουσιοδοτικές διατάξεις
Άρθρο τέταρτο Έναρξη ισχύος
Άρθρο πρώτο
Κύρωση Συμφωνίας
Κυρώνεται και έχει την ισχύ που ορίζει η παρ. 1 του άρθρου 28 του Συντάγματος η Συμφωνία για τη διατήρηση των αποδημητικών υδρόβιων πτηνών Αφρικής και Ευρασίας (AEWA), η οποία έχει συναφθεί σύμφωνα με το άρθρο IV της Διεθνούς Σύμβασης του Οργανισμού των Ηνωμένων Εθνών «για τη διατήρηση των αποδημητικών ειδών της άγριας πανίδας» (Σύμβαση της Βόννης) που κυρώθηκε με τον ν. 2719/1999 (Α΄106), όπως τροποποιήθηκε κατά την όγδοη (8η) Σύνοδο των Μερών της Συμφωνίας στις 26-30 Σεπτεμβρίου 2022 στη Βουδαπέστη Ουγγαρίας, η οποία υπογράφηκε στη Χάγη Ολλανδίας στις 16 Ιουνίου 1995 και τέθηκε σε ισχύ την 1η Νοεμβρίου 1999. Το κείμενο της Συμφωνίας, σε πρωτότυπο στην αγγλική γλώσσα και σε μετάφραση στην ελληνική, έχει ως εξής:
Άρθρο δεύτερο
Αρμόδια αρχή
Το Υπουργείο Περιβάλλοντος και Ενέργειας συντονίζει, στο πλαίσιο των αρμοδιοτήτων του, τα συναρμόδια Υπουργεία και τους λοιπούς συναρμόδιους φορείς του δημόσιου και του ιδιωτικού τομέα για:
α) την εφαρμογή των διατάξεων της Συμφωνίας και,
β) την εκπόνηση Εθνικού Σχεδίου Δράσης για τη προστασία των αποδημητικών υδρόβιων πτηνών, σύμφωνα με το άρθρο IV της κυρούμενης Συμφωνίας και την παρακολούθηση της εφαρμογής του Σχεδίου αυτού.
Άρθρο τρίτο
Εξουσιοδοτικές διατάξεις
1. Με απόφαση του Υπουργού Περιβάλλοντος και Ενέργειας και, όπου απαιτείται, με κοινή απόφαση του Υπουργού Περιβάλλοντος και Ενέργειας και του κατά περίπτωση αρμόδιου Υπουργού, ρυθμίζονται ειδικότερα θέματα για την εφαρμογή της Συμφωνίας.
2. Με κοινή απόφαση του Υπουργού Περιβάλλοντος και Ενέργειας και των κατά περίπτωση αρμόδιων Υπουργών εγκρίνονται πρόσθετα Παραρτήματα και τροποποιήσεις στα Παραρτήματα, που υιοθετούνται σύμφωνα με την παρ. 5 του άρθρου Χ της Συμφωνίας.
3. Με απόφαση του Υπουργού Περιβάλλοντος και Ενέργειας εγκρίνεται το Εθνικό Σχέδιο Δράσης για την προστασία των αποδημητικών υδρόβιων πτηνών που προβλέπεται στο άρθρο IV της κυρούμενης Συμφωνίας.
Άρθρο τέταρτο
Έναρξη ισχύος
1. Η ισχύς του παρόντος αρχίζει από τη δημοσίευσή του στην Εφημερίδα της Κυβερνήσεως.
2. Η ισχύς της Συμφωνίας που κυρώνεται αρχίζει από την πλήρωση των προϋποθέσεων της παρ. 2 του άρθρου XIV αυτής.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 17 Ιανουαρίου 2023
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
									



Θεωρήθηκε και τέθηκε η Μεγάλη Σφραγίδα του Κράτους.
Αθήνα, 17 Ιανουαρίου 2023
Ο επί της Δικαιοσύνης Υπουργός
ΚΩΝΣΤΑΝΤΙΝΟΣ ΤΣΙΑΡΑΣ


