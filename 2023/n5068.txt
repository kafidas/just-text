NOMOΣ ΥΠ’ ΑΡΙΘΜ. 5068	
Κύρωση του Μνημονίου Κατανόησης μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Αγροτικής Πρόνοιας της Δημοκρατίας  της Ινδίας για συνεργασία στον τομέα της γεωργίας.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο Κύρωση Μνημονίου
Μνημόνιο Κατανόησης μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Αγροτικής Πρόνοιας της Δημοκρατίας της Ινδίας για συνεργασία στον τομέα της γεωργίας
Άρθρο 1 Τομείς συνεργασίας
Άρθρο 2 Μέσα συνεργασίας
Άρθρο 3 Μικτή Υποεπιτροπή Γεωργίας
Άρθρο 4 Επίλυση διαφορών
Άρθρο 5 Προστασία δικαιωμάτων πνευματικής ιδιοκτησίας
Άρθρο 6 Κάλυψη δαπανών και χρηματοδότηση
Άρθρο 7 Έναρξη ισχύος, τροποποίηση και λήξη Μνημονίου 
Άρθρο δεύτερο Έγκριση πρακτικών Μικτής Υποεπιτροπής
Άρθρο τρίτο Έναρξη ισχύος
Άρθρο πρώτο
Κύρωση Μνημονίου
Κυρώνεται και έχει την ισχύ, που ορίζει η παρ. 1 του άρθρου 28 του Συντάγματος, το Μνημόνιο Κατανόησης μεταξύ του Υπουργείου Αγροτικής Ανάπτυξης και Τροφίμων της Ελληνικής Δημοκρατίας και του Υπουργείου Γεωργίας και Αγροτικής Πρόνοιας της Δημοκρατίας της Ινδίας για συνεργασία στον τομέα της γεωργίας, που υπογράφηκε στην Αθήνα, στις 25 Αυγούστου 2023, το πρωτότυπο κείμενο του οποίου στην ελληνική και αγγλική γλώσσα έχει ως εξής:
 Άρθρο δεύτερο
Έγκριση πρακτικών Μικτής Υποεπιτροπής
 Τα πρακτικά της Μικτής Υποεπιτροπής του άρθρου 3 του Μνημονίου εγκρίνονται με κοινή απόφαση των κατά περίπτωση αρμόδιων Υπουργών.
Άρθρο τρίτο 
Έναρξη ισχύος
1. Η ισχύς του παρόντος νόμου αρχίζει από τη δημοσίευσή του στην Εφημερίδα της Κυβερνήσεως και του Μνημονίου που κυρώνεται από την πλήρωση των προϋποθέσεων της παρ. 1 του άρθρου 7 αυτού.
2.  Από τη θέση σε ισχύ του υπό κύρωση Μνημονίου: α) παύει να ισχύει το Μνημόνιο Αμοιβαίας Κατανόησης μεταξύ του Υπουργείου Γεωργίας της Ελληνικής Δημοκρατίας και του Υπουργείου Γεωργίας της Δημοκρατίας της Ινδίας για συνεργασία στον τομέα της γεωργίας, που υπογράφηκε στο Νέο Δελχί στις 5 Φεβρουαρίου 2001 και β) καταργείται ο ν. 3041/2002 (Α΄ 185) που κύρωσε το εν λόγω Μνημόνιο.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου  του Κράτους.
Αθήνα, 22 Νοεμβρίου 2023
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ 
Οι Υπουργοί
Εθνικής Οικονομίας 		Περιβάλλοντος
και Οικονομικών	Εξωτερικών	και Ενέργειας
ΚΩΝΣΤΑΝΤΙΝΟΣ ΧΑΤΖΗΔΑΚΗΣ	ΓΕΩΡΓΙΟΣ ΓΕΡΑΠΕΤΡΙΤΗΣ	ΘΕΟΔΩΡΟΣ ΣΚΥΛΑΚΑΚΗΣ		
Αγροτικής Ανάπτυξης
και Τροφίμων
ΕΛΕΥΘΕΡΙΟΣ ΑΥΓΕΝΑΚΗΣ


Θεωρήθηκε και τέθηκε η Μεγάλη Σφραγίδα του Κράτους.
Αθήνα, 23 Νοεμβρίου 2023
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ

