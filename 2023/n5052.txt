NOMOΣ ΥΠ’ ΑΡΙΘΜ. 5052	
Κύρωση τροποποιήσεων του Καταστατικού του Παγκόσμιου Οργανισμού Τουρισμού και των Κανόνων Χρηματοδότησης αυτού.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο Κύρωση τροποποιήσεων
Α. Τροποποίηση των άρθρων 1, 4 έως 7, 9, 14 και 22 του Καταστατικού και της τελευταίας παραγράφου των Κανόνων Χρηματοδότησης του Παγκόσμιου Οργανισμού Τουρισμού
Β. Τροποποίηση του άρθρου 38 του Καταστατικού του Παγκόσμιου Οργανισμού Τουρισμού
Άρθρο δεύτερο Έναρξη ισχύος
Άρθρο πρώτο
Κύρωση τροποποιήσεων
Κυρώνονται και έχουν την ισχύ, που ορίζει η παρ. 1 του άρθρου 28 του Συντάγματος, οι τροποποιήσεις των άρθρων 1, 4 έως 7, 9, 14 και 22 του Καταστατικού του Παγκόσμιου Οργανισμού Τουρισμού (ν.δ. 1181/1972, Α’ 112) και της τελευταίας παραγράφου των Κανόνων Χρηματοδότησης που επισυνάπτονται ως Παράρτημα στο εν λόγω Καταστατικό, οι οποίες υιοθετήθηκαν από τη Γενική Συνέλευση του Οργανισμού κατά τη δέκατη έκτη σύνοδό της (Ντακάρ, 2005) την 28η Νοεμβρίου 2005 έως τη 2η Δεκεμβρίου 2005 με τις Αποφάσεις Α/RES/511 (ΧVI) και Α/RES/512 (ΧVI), την ίδια ως άνω ημερομηνία, καθώς και η τροποποίηση του άρθρου 38 του Καταστατικού του Παγκόσμιου Οργανισμού Τουρισμού, η οποία υιοθετήθηκε από τη Γενική Συνέλευση κατά τη δέκατη έβδομη σύνοδό της (Καρταχένα ντε Ίντιας, 2007) την 23η Νοεμβρίου 2007 έως την 29η Νοεμβρίου 2007 με την Απόφαση Α/RES/521 (ΧVIΙ). Το κείμενο των ως άνω Αποφάσεων με τις κυρούμενες Τροποποιήσεις, σε πρωτότυπο στην αγγλική γλώσσα και σε μετάφραση στην ελληνική έχουν ως εξής:
Άρθρο δεύτερο
Έναρξη ισχύος
Η ισχύς του παρόντος αρχίζει από τη δημοσίευσή του στην Εφημερίδα της Κυβερνήσεως και των τροποποιήσεων που κυρώνονται από την πλήρωση των προϋποθέσεων του άρθρου 33 του Καταστατικού του Παγκόσμιου Οργανισμού Τουρισμού (ν.δ. 1181/1972, Α’ 112).


Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 21 Σεπτεμβρίου 2023
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
					








Θεωρήθηκε και τέθηκε η Μεγάλη Σφραγίδα του Κράτους.
Αθήνα, 21 Σεπτεμβρίου 2023 
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ

