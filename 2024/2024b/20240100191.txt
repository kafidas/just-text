NOMOΣ ΥΠ’ ΑΡΙΘΜ. 5158
Κύρωση της από 7.11.2024 Σύμβασης Τροποποίησης της από 26.7.2018 Σύμβασης Δωρεάς μεταξύ του Ελληνικού Δημοσίου, του Κοινωφελούς
Ιδρύματος με την επωνυμία «Κοινωφελές Ίδρυμα «ΑΛΕΞΑΝΔΡΟΣ Σ. ΩΝΑΣΗΣ» (ΑLEXANDER S.
ONASSIS PUBLIC BENEFIT FOUNDATION)», του νομικού προσώπου ιδιωτικού δικαίου με την επωνυμία «ΩΝΑΣΕΙΟ ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ» και
της εταιρείας με την επωνυμία «ΑΡΙΟΝΑ ΕΛΛΑΣ
ΑΝΩΝΥΜΗ ΕΤΑΙΡΕΙΑ ΚΑΛΛΙΤΕΧΝΙΚΩΝ ΚΑΙ ΠΟΛΙΤΙΣΤΙΚΩΝ ΕΚΔΗΛΩΣΕΩΝ ΤΕΧΝΙΚΗ ΟΙΚΟΔΟΜΙΚΗ»
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
ΜΕΡΟΣ Α’: ΚΥΡΩΣΗ ΤΗΣ ΑΠΟ 7.11.2024 ΣΥΜΒΑΣΗΣ
ΤΡΟΠΟΠΟΙΗΣΗΣ ΤΗΣ ΑΠΟ 26.7.2018 ΣΥΜΒΑΣΗΣ ΔΩΡΕΑΣ ΜΕΤΑΞΥ ΤΟΥ ΕΛΛΗΝΙΚΟΥ ΔΗΜΟΣΙΟΥ, ΤΟΥ ΚΟΙΝΩΦΕΛΟΥΣ ΙΔΡΥΜΑΤΟΣ ΜΕ ΤΗΝ ΕΠΩΝΥΜΙΑ «ΚΟΙΝΩΦΕΛΕΣ
ΙΔΡΥΜΑ «ΑΛΕΞΑΝΔΡΟΣ Σ. ΩΝΑΣΗΣ» (ΑLEXANDER S.
ONASSIS PUBLIC BENEFIT FOUNDATION)», ΤΟΥ ΝΟΜΙΚΟΥ ΠΡΟΣΩΠΟΥ ΙΔΙΩΤΙΚΟΥ ΔΙΚΑΙΟΥ ΜΕ ΤΗΝ ΕΠΩΝΥΜΙΑ «ΩΝΑΣΕΙΟ ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ» ΚΑΙ ΤΗΣ
ΕΤΑΙΡΕΙΑΣ ΜΕ ΤΗΝ ΕΠΩΝΥΜΙΑ «ΑΡΙΟΝΑ ΕΛΛΑΣ ΑΝΩΝΥΜΗ ΕΤΑΙΡΕΙΑ ΚΑΛΛΙΤΕΧΝΙΚΩΝ ΚΑΙ ΠΟΛΙΤΙΣΤΙΚΩΝ
ΕΚΔΗΛΩΣΕΩΝ ΤΕΧΝΙΚΗ ΟΙΚΟΔΟΜΙΚΗ»
Άρθρο πρώτο 	Κύρωση της Σύμβασης τροποποίησης
ΜΕΡΟΣ Β’: ΔΙΑΤΑΞΕΙΣ ΓΙΑ ΤΗΝ ΕΦΑΡΜΟΓΗ ΤΗΣ ΣΥΜΒΑΣΗΣ
Άρθρο δεύτερο Μετονομασία του νομικού προσώπου
ιδιωτικού δικαίου με την επωνυμία «ΩΝΑΣΕΙΟ ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ» σε «ΩΝΑΣΕΙΟ ΝΟΣΟΚΟΜΕΙΟ Τροποποίηση παρ. 1 άρθρου 3 ν. 2012/1992
Άρθρο τρίτο Απαλλαγή από φόρο προστιθέμενης αξίας κάθε δωρεάς του Κοινωφελούς Ιδρύματος ΑΛΕΞΑΝΔΡΟΣ Σ. ΩΝΑΣΗΣ (το «Ίδρυμα») ή του φορέα υλοποίησης
της δωρεάς προς το ΩΝΑΣΕΙΟ ΝΟΣΟΚΟΜΕΙΟ - Τροποποίηση άρθρου 14 ν. 2012/1992
ΜΕΡΟΣ Γ’: ΕΝΑΡΞΗ ΙΣΧΥΟΣ
Άρθρο τέταρτο Έναρξη ισχύος
ΜΕΡΟΣ Α’
ΚΥΡΩΣΗ ΤΗΣ ΑΠΟ 7.11.2024 ΣΥΜΒΑΣΗΣ
ΤΡΟΠΟΠΟΙΗΣΗΣ ΤΗΣ ΑΠΟ 26.7.2018
ΣΥΜΒΑΣΗΣ ΔΩΡΕΑΣ ΜΕΤΑΞΥ ΤΟΥ ΕΛΛΗΝΙΚΟΥ
ΔΗΜΟΣΙΟΥ, ΤΟΥ ΚΟΙΝΩΦΕΛΟΥΣ ΙΔΡΥΜΑΤΟΣ
ΜΕ ΤΗΝ ΕΠΩΝΥΜΙΑ «ΚΟΙΝΩΦΕΛΕΣ ΙΔΡΥΜΑ
«ΑΛΕΞΑΝΔΡΟΣ Σ. ΩΝΑΣΗΣ» (ΑLEXANDER S.
ONASSIS PUBLIC BENEFIT FOUNDATION)»,
ΤΟΥ ΝΟΜΙΚΟΥ ΠΡΟΣΩΠΟΥ ΙΔΙΩΤΙΚΟΥ
ΔΙΚΑΙΟΥ ΜΕ ΤΗΝ ΕΠΩΝΥΜΙΑ «ΩΝΑΣΕΙΟ
ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ» ΚΑΙ ΤΗΣ
ΕΤΑΙΡΕΙΑΣ ΜΕ ΤΗΝ ΕΠΩΝΥΜΙΑ «ΑΡΙΟΝΑ
ΕΛΛΑΣ ΑΝΩΝΥΜΗ ΕΤΑΙΡΕΙΑ ΚΑΛΛΙΤΕΧΝΙΚΩΝ
ΚΑΙ ΠΟΛΙΤΙΣΤΙΚΩΝ ΕΚΔΗΛΩΣΕΩΝ ΤΕΧΝΙΚΗ
ΟΙΚΟΔΟΜΙΚΗ»
Άρθρο πρώτο
Κύρωση της Σύμβασης τροποποίησης
Κυρώνεται και αποκτά ισχύ νόμου η Σύμβαση τροποποίησης της από 26.7.2018 Σύμβασης Δωρεάς
μεταξύ του Ελληνικού Δημοσίου, του Κοινωφελούς
Ιδρύματος με την επωνυμία «Κοινωφελές Ίδρυμα
«ΑΛΕΞΑΝΔΡΟΣ Σ. ΩΝΑΣΗΣ» (ΑLEXANDER S. ONASSIS
PUBLIC BENEFIT FOUNDATION)», που εδρεύει στο
Λιχτενστάιν, Heilikreuz 2, Vaduz, Liechtenstein, του
Ωνάσειου Καρδιοχειρουργικού Κέντρου (Ν.Π.Ι.Δ.), που
εδρεύει στην Καλλιθέα Αττικής, και της εταιρείας με
την επωνυμία «ΑΡΙΟΝΑ ΕΛΛΑΣ ΑΝΩΝΥΜΗ ΕΤΑΙΡΕΙΑ
ΚΑΛΛΙΤΕΧΝΙΚΩΝ ΚΑΙ ΠΟΛΙΤΙΣΤΙΚΩΝ ΕΚΔΗΛΩΣΕΩΝ
ΤΕΧΝΙΚΗ ΟΙΚΟΔΟΜΙΚΗ», με τον διακριτικό τίτλο «ΑΡΙΟΝΑ Α.Ε.», που εδρεύει στην Αθήνα, η οποία υπογράφηκε στην Αθήνα στις 7.11.2024, το κείμενο της οποίας έχει ως ακολούθως:
2
3
4
5
6
7
8
ΜΕΡΟΣ Β’
ΔΙΑΤΑΞΕΙΣ ΓΙΑ ΤΗΝ ΕΦΑΡΜΟΓΗ ΤΗΣ
ΣΥΜΒΑΣΗΣ
Άρθρο δεύτερο
Μετονομασία του νομικού προσώπου
ιδιωτικού δικαίου με την επωνυμία «ΩΝΑΣΕΙΟ
ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ» σε «ΩΝΑΣΕΙΟ
ΝΟΣΟΚΟΜΕΙΟ» - Τροποποίηση παρ. 1 άρθρου 3
ν. 2012/1992
1. Στην παρ. 1 του άρθρου 3 του ν. 2012/1992 (Α’ 28)
περί ίδρυσης, επωνυμίας, έδρας, χαρακτήρα, επέρχονται οι ακόλουθες τροποποιήσεις: α) οι λέξεις «ΩΝΑΣΕΙΟ
ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ» αντικαθίστανται από τις
λέξεις «ΩΝΑΣΕΙΟ ΝΟΣΟΚΟΜΕΙΟ», β) προστίθεται δεύτερο εδάφιο και η παρ. 1 διαμορφώνεται ως εξής:
«1. Ιδρύεται νομικό πρόσωπο ιδιωτικού δικαίου, με
την επωνυμία «ΩΝΑΣΕΙΟ ΝΟΣΟΚΟΜΕΙΟ» και έδρα την
Καλλιθέα Αττικής, το οποίο απολαύει οικονομικής και
διοικητικής αυτοτέλειας και λειτουργεί βάσει των αρχών
της ιδιωτικής οικονομίας. Για τις σχέσεις του με το εξωτερικό το «ΩΝΑΣΕΙΟ ΝΟΣΟΚΟΜΕΙΟ» θα χρησιμοποιεί
την επωνυμία του σε πιστή μετάφραση και με λατινικά
στοιχεία ως «ONASSIS HOSPITAL».»
2. Όπου στην ισχύουσα νομοθεσία αναφέρεται «ΩΝΑΣΕΙΟ ΚΑΡΔΙΟΧΕΙΡΟΥΡΓΙΚΟ ΚΕΝΤΡΟ», νοείται το «ΩΝΑΣΕΙΟ ΝΟΣΟΚΟΜΕΙΟ». Το ΩΝΑΣΕΙΟ ΚΑΡΔΙΟΧΕΙΡΟΥΡΓΙΚΟ
ΚΕΝΤΡΟ («ΩΚΚ»), το ΩΝΑΣΕΙΟ ΕΘΝΙΚΟ ΜΕΤΑΜΟΣΧΕΥΤΙΚΟ ΚΕΝΤΡΟ («Ω.Ε.ΜΕ.Κ.»), το «ΩΝΑΣΕΙΟ ΠΑΙΔΩΝ», καθώς
και κάθε νέα μονάδα ή οργανικό τμήμα του νομικού προσώπου της παρ. 1 του άρθρου 3 του ν. 2012/1992, που
δύναται να αναπτυχθεί και να λειτουργήσει μελλοντικά
στην έδρα του, όπως ορίζεται στην ανωτέρω διάταξη, θα
αποκαλούνται από κοινού «ΩΝΑΣΕΙΟ ΝΟΣΟΚΟΜΕΙΟ».
Άρθρο τρίτο
Απαλλαγή από φόρο προστιθέμενης αξίας
κάθε δωρεάς του Κοινωφελούς Ιδρύματος
ΑΛΕΞΑΝΔΡΟΣ Σ. ΩΝΑΣΗΣ (το «Ίδρυμα») ή
του φορέα υλοποίησης της δωρεάς προς
το ΩΝΑΣΕΙΟ ΝΟΣΟΚΟΜΕΙΟ - Τροποποίηση
άρθρου 14 ν. 2012/1992
Στο άρθρο 14 του ν. 2012/1992 (Α’ 28) περί απαλλαγών,
η υφιστάμενη παράγραφος αριθμείται ως παρ. 1, προστίθεται παρ. 2 και κατόπιν νομοτεχνικών βελτιώσεων
το άρθρο 14 διαμορφώνεται ως εξής:
«Άρθρο 14
Απαλλαγές
1. To Ωνάσειο Νοσοκομείο απαλλάσσεται από κάθε δημόσιο, δημοτικό, κοινοτικό και δικαστικό τέλος ή άλλον
άμεσο ή έμμεσο φόρο εκτός από τον φόρο προστιθέμενης αξίας, εισφορά υπέρ τρίτων, δικαίωμα ή κράτηση
και γενικά απολαύει όλων των δασμολογικών ατελειών
και φορολογικών απαλλαγών και ευεργετημάτων, που
ισχύουν εκάστοτε για τα κρατικά νοσηλευτικά ιδρύματα.
Στις απαλλαγές αυτές δεν συμπεριλαμβάνονται οι εισφορές υπέρ ασφαλιστικών ταμείων κύριας και επικουρικής
ασφάλισης.
2. Παραδόσεις αγαθών και παροχές υπηρεσιών από
υποκείμενο στον φόρο προμηθευτή αγαθών και υπηρεσιών, εγκατεστημένο στην ημεδαπή ή στην αλλοδαπή,
προς το Κοινωφελές Ίδρυμα ΑΛΕΞΑΝΔΡΟΣ Σ. ΩΝΑΣΗΣ
(εφεξής «Ίδρυμα») ή προς φορέα υλοποίησης που ορίζεται από το Ίδρυμα ή απευθείας προς το ΩΝΑΣΕΙΟ ΝΟΣΟΚΟΜΕΙΟ, στο πλαίσιο σύμβασης δωρεάς του Ιδρύματος
προς το ΩΝΑΣΕΙΟ ΝΟΣΟΚΟΜΕΙΟ, απαλλάσσονται από
τον φόρο προστιθέμενης αξίας, δυνάμει της περ. ιε) της
παρ. 1 του άρθρου 32 του Κώδικα Φόρου Προστιθέμενης
Αξίας (ν. 5144/2024, Α’ 162), έως του ποσού της συναφθείσας δωρεάς. Στην απαλλαγή του πρώτου εδαφίου
εμπίπτουν παραδόσεις και παροχές στο πλαίσιο κάθε
σύμβασης προμήθειας (πώλησης), μελέτης, ανάθεσης
έργου, μίσθωσης έργου, υπηρεσιών, παράδοσης αγαθών, μίσθωσης πράγματος ή κάθε εκτελεστικής σύμβασης ή παρεπόμενου αυτών συμφώνου που συνάπτει
το Ίδρυμα ή το ΩΝΑΣΕΙΟ ΝΟΣΟΚΟΜΕΙΟ ή ο εκάστοτε
φορέας υλοποίησης που ορίζεται από το Ίδρυμα με
οποιονδήποτε προμηθευτή στην Ελλάδα ή στην αλλοδαπή σχετικά με ήδη συναφθείσα και με κάθε μελλοντική δωρεά του Ιδρύματος προς το ΩΝΑΣΕΙΟ ΝΟΣΟΚΟΜΕΙΟ. Για την εφαρμογή της απαλλαγής της παρούσας,
οι συμβάσεις δωρεάς της παρούσας δεν κυρώνονται με
νόμο ούτε εγκρίνονται από τον αρμόδιο υπουργό και
τον Υπουργό Εθνικής Οικονομίας και Οικονομικών, κατά
παρέκκλιση της περ. ιε) της παρ. 1 του άρθρου 32 του
Κώδικα Φ.Π.Α. Ο αντισυμβαλλόμενος του Ιδρύματος ή
του ΩΝΑΣΕΙΟΥ ΝΟΣΟΚΟΜΕΙΟΥ ή του φορέα υλοποίησης
έχει δικαίωμα έκπτωσης του Φ.Π.Α. εισροών σχετικά με
τις εν λόγω πράξεις, δεν χρεώνει φόρο στα εκδιδόμενα
φορολογικά στοιχεία και υποχρεούται να αναγράφει σε
αυτά την παρούσα απαλλακτική διάταξη, καθώς και την
ημερομηνία υπογραφής της σύμβασης δωρεάς.».
ΜΕΡΟΣ Γ ’
ΕΝΑΡΞΗ ΙΣΧΥΟΣ
Άρθρο τέταρτο
Έναρξη ισχύος
Η ισχύς του παρόντος αρχίζει από τη δημοσίευσή του
στην Εφημερίδα της Κυβερνήσεως, εκτός αν ορίζεται
διαφορετικά στις επιμέρους διατάξεις του.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου
του Κράτους.
Αθήνα, 20 Νοεμβρίου 2024
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Εθνικής Οικονομίας
και Οικονομικών
Υγείας
Περιβάλλοντος και Ενέργειας
ΚΩΝΣΤΑΝΤΙΝΟΣ ΧΑΤΖΗΔΑΚΗΣ
ΣΠΥΡΙΔΩΝ - ΑΔΩΝΙΣ ΓΕΩΡΓΙΑΔΗΣ
ΘΕΟΔΩΡΟΣ ΣΚΥΛΑΚΑΚΗΣ
Ανάπτυξης
ΠΑΝΑΓΙΩΤΗΣ ΘΕΟΔΩΡΙΚΑΚΟΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 21 Νοεμβρίου 2024
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ