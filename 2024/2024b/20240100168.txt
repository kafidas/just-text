NOMOΣ ΥΠ’ ΑΡΙΘΜ. 5148
Κύρωση της Συμφωνίας Χρηματοδότησης για
Τρίτους Δωρητές μεταξύ της Κυβέρνησης της
Ελληνικής Δημοκρατίας (Δωρητής) και του Αναπτυξιακού Προγράμματος των Ηνωμένων Εθνών
(UNDP).
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο πρώτο 	Κύρωση Συμφωνίας
«Συμφωνία Χρηματοδότησης για Τρίτους Δωρητές
μεταξύ της Κυβέρνησης της Ελληνικής Δημοκρατίας
(Δωρητής) και του Αναπτυξιακού Προγράμματος των
Ηνωμένων Εθνών (UNDP)»
Άρθρο Ι Συνεισφορά
Άρθρο ΙΙ Χρήση της Συνεισφοράς
Άρθρο ΙΙΙ Διοίκηση και υποβολή εκθέσεων
Άρθρο IV Υπηρεσίες γενικής διοικητικής υποστήριξης
Άρθρο V Αξιολόγηση
Άρθρο VI Εξοπλισμός
Άρθρο VII Έλεγχος
Άρθρο VIII Ολοκλήρωση της Συμφωνίας
Άρθρο ΙΧ Καταγγελία της Συμφωνίας
Άρθρο Χ Μέτρα κατά της απάτης και της διαφθοράς
Άρθρο ΧΙ Μέτρα κατά της τρομοκρατίας και κυρώσεις
Άρθρο ΧΙΙ Ειδοποίηση
Άρθρο ΧΙΙΙ Τροποποίηση της Συμφωνίας
Άρθρο ΧIV Θέση σε ισχύ
Άρθρο δεύτερο Έναρξη ισχύος
Άρθρο πρώτο
Κύρωση Συμφωνίας
Κυρώνεται και έχει την ισχύ, που ορίζει η παρ. 1 του
άρθρου 28 του Συντάγματος, η Συμφωνία Χρηματοδότησης για Τρίτους Δωρητές μεταξύ της Κυβέρνησης της
Ελληνικής Δημοκρατίας (Δωρητής) και του Αναπτυξιακού Προγράμματος των Ηνωμένων Εθνών (UNDP), που
υπογράφηκε στη Σανάα της Υεμένης, στις 26 Φεβρουαρίου 2023, και στην Αθήνα, στις 7 Μαρτίου 2023, το
πρωτότυπο κείμενο της οποίας στην αγγλική γλώσσα
και η μετάφραση στην ελληνική έχουν ως εξής:
ΣΥΜΦΩΝΙΑ ΧΡΗΜΑΤΟΔΟΤΗΣΗΣ ΓΙΑ ΤΡΙΤΟΥΣ ΔΩΡΗΤΕΣ
ΜΕΤΑΞΥ ΤΗΣ ΚΥΒΕΡΝΗΣΗΣ ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ (ΔΩΡΗΤΗΣ)
ΚΑΙ
ΤΟΥ ΑΝΑΠΤΥΞΙΑΚΟΥ ΠΡΟΓΡΑΜΜΑΤΟΣ ΤΩΝ ΗΝΩΜΕΝΩΝ ΕΘΝΩΝ (UNDP)
ΕΧΟΝΤΑΣ ΥΠΟΨΗ ότι ο Δωρητής συμφωνεί με την παρούσα να συνεισφέρει κεφάλαια στο
UNDP (εφεξής καλούμενα «η Συνεισφορά») για την υλοποίηση του έργου «PSF Strategic
Framework - Safer Salvage Operation Project» (Στρατηγικό πλαίσιο έργου – Έργο Επιχείρησης
Διάσωσης του Safer) (SSOP) (εφεξής καλούμενο «το Πρόγραμμα/Έργο»), όπως περιγράφεται
στο έγγραφο Ανάθεσης Έργου N° 00143160, PSF Strategic Framework - Safer Salvage Operation
Project (SSOP), στην Υεμένη, και υποβλήθηκε στον Δωρητή προς ενημέρωση. Αναφορά του
Δωρητή.
ΕΧΟΝΤΑΣ ΥΠΟΨΗ ότι το UNDP είναι έτοιμο να λάβει και να διαχειριστεί τη Συνεισφορά για την
υλοποίηση του έργου PSF Strategic Framework - Safer Salvage Operation Project (SSOP),
ΕΧΟΝΤΑΣ ΥΠΟΨΗ ότι η Κυβέρνηση της Υεμένης έχει ενημερωθεί δεόντως για τη Συνεισφορά
του Δωρητή στο SSOP,
ΕΧΟΝΤΑΣ ΥΠΟΨΗ ότι το UNDP θα ορίσει έναν Eταίρο Yλοποίησης για την υλοποίηση του SSOP
(εφεξής «Eταίρος Yλοποίησης»),
ΚΑΤΑ ΣΥΝΕΠΕΙΑ ΤΩΡΑ, το UNDP και ο Δωρητής συμφωνούν τα ακόλουθα:
Άρθρο Ι
Συνεισφορά
1.
(α) Ο Δωρητής θα συνεισφέρει στο UNDP, σύμφωνα με το χρονοδιάγραμμα πληρωμών
που παρατίθεται κατωτέρω, το ποσό των (€200.000) διακοσίων χιλιάδων ευρώ. Η Συνεισφορά
θα κατατεθεί στην κατωτέρω τράπεζα και στον τραπεζικό λογαριασμό:
Τράπεζα: BANK OF AMERICA - Λονδίνο
Τίτλος λογαριασμού: Λογαριασμός UNDP Contributions (EURO) [Συνεισφορές UNDP σε ευρώ]
Αριθμός λογαριασμού: 6008-62722022
Νόμισμα: EURO (ευρώ)
Διεύθυνση: 5 Canada Square, Λονδίνο E14 5AQ, Ηνωμένο Βασίλειο
IBAN/ABA: GB59BOFA16505062722022
Κωδικός Swift: BOFAGB22
Πρόγραμμα πληρωμών
Ποσό
κατά την έναρξη ισχύος της παρούσας Συμφωνίας
€ 200.000,00
(β) Ο Δωρητής θα ενημερώσει το UNDP όταν καταβληθεί η Συνεισφορά μέσω
μηνύματος ηλεκτρονικού ταχυδρομείου με πληροφορίες για το έμβασμα στη διεύθυνση
contributions@undp.org, παρέχοντας τις ακόλουθες πληροφορίες: όνομα δωρητή, UNDP
Yemen, Ανάθεση N° 00143160, PSF Strategic Framework - Safer Salvage Operation Project
(SSOP), αναφορά δωρητή. Οι πληροφορίες αυτές θα πρέπει επίσης να συμπεριληφθούν στην
εντολή τραπεζικού εμβάσματος όταν τα κεφάλαια εμβασθούν στο UNDP.
2.
Η αξία της πληρωμής, εάν γίνεται σε νόμισμα άλλο από δολάρια των Ηνωμένων
Πολιτειών, καθορίζεται με την εφαρμογή της επιχειρησιακής συναλλαγματικής ισοτιμίας των
Ηνωμένων Εθνών που ισχύει κατά την ημερομηνία πληρωμής. Εάν υπάρξει αλλαγή στην
επιχειρησιακή συναλλαγματική ισοτιμία των Ηνωμένων Εθνών πριν από την πλήρη χρήση της
πληρωμής από το UNDP, η αξία του υπολοίπου των κεφαλαίων που εξακολουθούν να
κατέχονται εκείνη τη στιγμή θα αναπροσαρμόζεται αναλόγως. Εάν, σε μια τέτοια περίπτωση,
καταγραφεί απώλεια στην αξία του υπολοίπου των κεφαλαίων, το UNDP ενημερώνει τον
Δωρητή προκειμένου να καθοριστεί κατά πόσον θα μπορούσε να παρασχεθεί περαιτέρω
χρηματοδότηση από τον Δωρητή. Εάν δεν είναι διαθέσιμη περαιτέρω χρηματοδότηση, η
βοήθεια που θα παρασχεθεί στο SSOP μπορεί να μειωθεί, να ανασταλεί ή να τερματιστεί από
το UNDP.
3.
Το ανωτέρω χρονοδιάγραμμα πληρωμών λαμβάνει υπόψη την απαίτηση ότι οι
πληρωμές πρέπει να πραγματοποιούνται πριν από την υλοποίηση των προγραμματισμένων
δραστηριοτήτων. Μπορεί να τροποποιηθεί ώστε να συνάδει προς την πρόοδο της υλοποίησης
του SSOP.
4.
Το UNDP λαμβάνει και διαχειρίζεται την πληρωμή σύμφωνα με τους κανόνες, τους
κανονισμούς, τις πολιτικές και τις διαδικασίες του UNDP.
5.
Όλοι οι οικονομικοί λογαριασμοί και οι καταστάσεις εκφράζονται σε δολάρια
Ηνωμένων Πολιτειών.
Άρθρο II
Χρήση της Συνεισφοράς
1.
Η υλοποίηση των υποχρεώσεων του UNDP και του Εταίρου Υλοποίησης σύμφωνα με
την παρούσα Συμφωνία και το έγγραφο του Έργου εξαρτάται από την είσπραξη της
Συνεισφοράς από το UNDP, σύμφωνα με το χρονοδιάγραμμα πληρωμών, όπως ορίζεται στο
άρθρο Ι, παράγραφος 1, ανωτέρω. Το UNDP δεν θα αρχίσει την υλοποίηση των
δραστηριοτήτων πριν από τη λήψη της Συνεισφοράς ή της πρώτης δόσης της Συνεισφοράς
(όποιο από τα δύο ισχύει).
2.
Εάν αναμένονται ή πραγματοποιηθούν απρόβλεπτες αυξήσεις των δαπανών ή των
δεσμεύσεων (λόγω πληθωριστικών παραγόντων, διακύμανσης των συναλλαγματικών
ισοτιμιών, ή απρόβλεπτων περιστάσεων), το UNDP θα υποβάλει εγκαίρως στον Δωρητή
συμπληρωματική εκτίμηση που θα αποτυπώνει την περαιτέρω χρηματοδότηση που θα
χρειαστεί. Ο Δωρητής θα καταβάλει κάθε δυνατή προσπάθεια για να θέσει στη διάθεση του
UNDP τα απαιτούμενα πρόσθετα κεφάλαια. Όλες οι απώλειες (συμπεριλαμβανομένων,
ενδεικτικά, των απωλειών λόγω συναλλαγματικών διακυμάνσεων) βαρύνουν το Έργο.
3.
Εάν οι πληρωμές που αναφέρονται στο άρθρο Ι, παράγραφος 1, ανωτέρω δεν
εισπραχθούν σύμφωνα με το χρονοδιάγραμμα πληρωμών, ή εάν η πρόσθετη χρηματοδότηση
που απαιτείται σύμφωνα με την ανωτέρω παράγραφο 2 δεν παρασχεθεί από τον Δωρητή ή
άλλες πηγές, η βοήθεια που θα παρασχεθεί στο Έργο SSOP βάσει της παρούσας Συμφωνίας
μπορεί να μειωθεί, να ανασταλεί ή να τερματιστεί από το UNDP.
Άρθρο ΙΙΙ
Διοίκηση και υποβολή εκθέσεων
1.
Η διαχείριση και οι δαπάνες του έργου SSOP διέπονται από τους κανονισμούς, τους
κανόνες, τις πολιτικές και τις διαδικασίες του UNDP και, όπου εφαρμόζεται, από τους
κανονισμούς, τους κανόνες, τις πολιτικές και τις διαδικασίες του Εταίρου Υλοποίησης.
2.
Το UNDP παρέχει στον Δωρητή τις ακόλουθες εκθέσεις σύμφωνα με τις διαδικασίες
λογιστικής και υποβολής εκθέσεων του UNDP.
2.2     (α) Από το γραφείο χώρας (ή την αρμόδια μονάδα της Έδρας στην περίπτωση
περιφερειακών και παγκόσμιων έργων), μία ετήσια έκθεση κατάστασης της προόδου του
έργου SSOP κατά τη διάρκεια της παρούσας συμφωνίας, καθώς και τον τελευταίο διαθέσιμο
εγκεκριμένο προϋπολογισμό.
(β) Από το Γραφείο Διαχειριστικών Υπηρεσιών/Γραφείο Διαχείρισης Οικονομικών Πόρων του
UNDP, μια ετήσια πιστοποιημένη οικονομική κατάσταση κατά την 31η Δεκεμβρίου κάθε έτους,
η οποία πρέπει να υποβληθεί το αργότερο στις 30 Ιουνίου του επόμενου έτους.
(γ) Από το γραφείο χώρας (ή την αρμόδια μονάδα της Έδρας στην περίπτωση περιφερειακών
και παγκόσμιων έργων), εντός έξι μηνών από την ημερομηνία ολοκλήρωσης ή λήξης της
παρούσας Συμφωνίας, τελική έκθεση που συνοψίζει τις δραστηριότητες του Έργου SSOP και
τον αντίκτυπο των δραστηριοτήτων, καθώς και τα προσωρινά οικονομικά στοιχεία.
(δ) Από το Γραφείο Διαχειριστικών Υπηρεσιών του UNDP/Γραφείο Διαχείρισης Οικονομικών
Πόρων, με την ολοκλήρωση του Έργου SSOP, πιστοποιημένη οικονομική κατάσταση που θα
υποβληθεί το αργότερο μέχρι τις 30 Ιουνίου του έτους που ακολουθεί το οικονομικό κλείσιμο
του Έργου.
3.
Εάν το δικαιολογούν ειδικές περιστάσεις, το UNDP μπορεί να παρέχει αναφορές
συχνότερα με έξοδα του Δωρητή. Η φύση και η συχνότητα αυτών των αναφορών θα
περιγράφονται λεπτομερώς σε παράρτημα της παρούσας Συμφωνίας που θα συναφθεί μέσω
ανταλλαγής επιστολών, όπως ορίζεται στο άρθρο XIII.
Άρθρο IV
Υπηρεσίες γενικής διοικητικής υποστήριξης
1.
Σύμφωνα με τις αποφάσεις, τις πολιτικές και τις διαδικασίες του Εκτελεστικού
Συμβουλίου του UNDP που αντικατοπτρίζονται στο πολιτική του για την ανάκτηση κόστους από
άλλους πόρους, η Συνεισφορά υπόκειται σε ανάκτηση κόστους για τις έμμεσες δαπάνες στις
οποίες υποβάλλονται τα κεντρικά γραφεία και οι δομές των γραφείων χώρας για την παροχή
υπηρεσιών Γενικής Διαχειριστικής Υποστήριξης (GMS). Για την κάλυψη αυτών των δαπανών
GMS, η Συνεισφορά επιβαρύνεται με τέλος ίσο με τουλάχιστον 8%. Επιπλέον, εφόσον
συνδέονται σαφώς με το Έργο, όλα τα άμεσα έξοδα υλοποίησης, συμπεριλαμβανομένων των
εξόδων του Εταίρου Υλοποίησης, θα προσδιορίζονται στον προϋπολογισμό του SSOP σε
σχετική γραμμή του προϋπολογισμού και θα βαρύνουν αντίστοιχα το Έργο SSOP.
2.
Το άθροισμα των ποσών που προϋπολογίζονται για το Έργο SSOP, μαζί με το
εκτιμώμενο κόστος ανάκτησης των σχετικών υπηρεσιών υποστήριξης, δεν θα υπερβαίνει τους
συνολικούς πόρους που είναι διαθέσιμοι για το έργο SSOP στο πλαίσιο της παρούσας
Συμφωνίας, καθώς και τα κεφάλαια που ενδέχεται να είναι διαθέσιμα για το έργο SSOP, για
δαπάνες του έργου SSOP και για δαπάνες υποστήριξης στο πλαίσιο άλλων πηγών
χρηματοδότησης.
Άρθρο V
Αξιολόγηση
Όλα τα Προγράμματα και Έργα του UNDP εκτιμώνται σύμφωνα με την πολιτική εκτίμησης του
UNDP. Το UNDP και η Κυβέρνηση της Υεμένης, σε διαβούλευση με άλλους ενδιαφερόμενους,
θα συμφωνήσουν από κοινού σχετικά με τον σκοπό, τη χρήση, το χρονοδιάγραμμα, τους
μηχανισμούς χρηματοδότησης και τους όρους αναφοράς για την εκτίμηση ενός Έργου,
συμπεριλαμβανομένης της εκτίμησης της συμβολής σε ένα αποτέλεσμα το οποίο αναφέρεται
στο σχέδιο εκτίμησης. Το UNDP αναθέτει την εκτίμηση και η εκτίμηση διενεργείται από
εξωτερικούς ανεξάρτητους εκτιμητές.
Άρθρο VI
Εξοπλισμός
Η κυριότητα του εξοπλισμού, των προμηθειών και άλλων περιουσιακών στοιχείων που
χρηματοδοτούνται από τη Συνεισφορά ανήκει στο UNDP. Τα θέματα που αφορούν τη
μεταβίβαση της κυριότητας από το UNDP καθορίζονται σύμφωνα με τις σχετικές πολιτικές και
διαδικασίες του UNDP.
Άρθρο VII
Έλεγχος
Η Συνεισφορά υπόκειται αποκλειστικά στις διαδικασίες εσωτερικού και εξωτερικού ελέγχου
που προβλέπονται στους δημοσιονομικούς κανονισμούς και κανόνες, τις πολιτικές και τις
διαδικασίες του UNDP. Εάν η ετήσια έκθεση ελέγχου του Ελεγκτικού Συμβουλίου των
Ηνωμένων Εθνών προς το διοικητικό του όργανο περιέχει παρατηρήσεις σχετικές με τη
Συνεισφορά, οι πληροφορίες αυτές τίθενται στη διάθεση του Δωρητή από το γραφείο χώρας.
Άρθρο VIII
Ολοκλήρωση της Συμφωνίας
1.
Το UNDP θα ενημερώσει τον Δωρητή όταν ολοκληρωθούν όλες οι δραστηριότητες που
αφορούν το Έργο SSOP σύμφωνα με το έγγραφο Έργου.
2.
Ανεξάρτητα από την ολοκλήρωση του Έργου SSOP, το UNDP θα κρατήσει υπό την
κατοχή του τα αδιάθετα κεφάλαια από τη Συνεισφορά μέχρι να ικανοποιηθούν όλες οι
δεσμεύσεις και οι υποχρεώσεις που προέκυψαν κατά την υλοποίηση του Έργου SSOP και να
ολοκληρωθούν ομαλά οι δραστηριότητες του Έργου SSOP.
3.
Εάν τα αδιάθετα κεφάλαια αποδειχθούν ανεπαρκή για την κάλυψη των εν λόγω
δεσμεύσεων και υποχρεώσεων, το UNDP θα ενημερώσει τον Δωρητή και θα διαβουλευτεί με
τον Δωρητή σχετικά με τον τρόπο με τον οποίο μπορούν να ικανοποιηθούν οι εν λόγω
δεσμεύσεις και υποχρεώσεις.
4.
Σε περιπτώσεις που το Έργο ολοκληρωθεί σύμφωνα με το έγγραφο του Έργου, τυχόν
κεφάλαια κάτω των 5.000 USD (πέντε χιλιάδων δολαρίων ΗΠΑ) που παραμένουν αδιάθετα
μετά την ικανοποίηση όλων των δεσμεύσεων και υποχρεώσεων, θα ανακατανεμηθούν
αυτόματα από το UNDP. Τυχόν κεφάλαια άνω των 5.000 USD (πέντε χιλιάδων δολαρίων ΗΠΑ)
που παραμένουν αδιάθετα μετά την ικανοποίηση όλων των δεσμεύσεων και υποχρεώσεων θα
ανακατανεμηθούν από το UNDP μετά από διαβούλευση με τον Δωρητή.
Άρθρο IX
Καταγγελία της Συμφωνίας
1.
Η παρούσα Συμφωνία μπορεί να καταγγελθεί από το UNDP ή από τον Δωρητή μετά
από διαβουλεύσεις μεταξύ του Δωρητή, του UNDP και της Κυβέρνησης της χώρας του
Προγράμματος και υπό την προϋπόθεση ότι τα κεφάλαια από τη Συνεισφορά που έχουν ήδη
ληφθεί επαρκούν, μαζί με άλλα κεφάλαια που είναι διαθέσιμα για το έργο SSOP, για την
εκπλήρωση όλων των δεσμεύσεων και υποχρεώσεων που προκύπτουν από την υλοποίηση του
Έργου SSOP. Η παρούσα Συµφωνία παύει να ισχύει 30 (τριάντα) ηµέρες αφότου ένα από τα
συµβαλλόµενα µέρη ειδοποιήσει εγγράφως το άλλο µέρος για την απόφασή του να
καταγγείλει την παρούσα Συµφωνία.
2.
Παρά την καταγγελία του συνόλου ή μέρους της παρούσας Συμφωνίας, το UNDP θα
κρατήσει στην κατοχή του τα αδιάθετα κεφάλαια έως ότου ικανοποιηθούν όλες οι δεσμεύσεις
και οι υποχρεώσεις που ανέκυψαν από την υλοποίηση του συνόλου ή μέρους του Έργου SSOP
και οι δραστηριότητες του έργου SSOP ολοκληρωθούν ομαλά.
3.
Σε περιπτώσεις που η παρούσα Συμφωνία καταγγελθεί πριν από την ολοκλήρωση του
Έργου, τυχόν κεφάλαια κάτω των 5.000 USD (πέντε χιλιάδων δολαρίων ΗΠΑ) που παραμένουν
αδιάθετα
μετά
την
ικανοποίηση
όλων
των
δεσμεύσεων
και
υποχρεώσεων
θα
ανακατανεμηθούν αυτόματα από το UNDP. Τυχόν κεφάλαια άνω των 5.000 USD (πέντε
χιλιάδων δολαρίων ΗΠΑ) που παραμένουν αδιάθετα μετά την ικανοποίηση όλων των
δεσμεύσεων και υποχρεώσεων θα ανακατανεμηθούν από το UNDP μετά από διαβούλευση με
τον Δωρητή.
Άρθρο Χ
Μέτρα κατά της απάτης και της διαφθοράς
Τα µέρη συµφωνούν ότι είναι σηµαντικό να λαµβάνονται όλα τα απαραίτητα µέτρα για την
αποφυγή πρακτικών διαφθοράς. Για τον σκοπό αυτό, το UNDP διατηρεί πρότυπα
συμπεριφοράς που διέπουν την απόδοση του προσωπικού του, συμπεριλαμβανομένων των
πρακτικών διαφθοράς σε σχέση με την ανάθεση και τη διαχείριση συμβάσεων, επιχορηγήσεων
ή άλλων παροχών, όπως ορίζονται στον Κανονισμό Προσωπικού και Κανόνες των Ηνωμένων
Εθνών, τον Οικονομικό Κανονισμό και τους Κανόνες του UNDP και το Εγχειρίδιο Προμηθειών
του UND.
Άρθρο XI
Μέτρα κατά της τρομοκρατίας και κυρώσεις
1.
Σύμφωνα με πολυάριθμες Αποφάσεις του Συμβουλίου Ασφαλείας των Ηνωμένων
Εθνών, συμπεριλαμβανομένων των S/RES/1269 (1999), S/RES 1368 (2001) και S/RES/1373
(2001), τόσο ο Δωρητής όσο και το UNDP είναι σταθερά προσηλωμένοι στον διεθνή αγώνα
κατά της τρομοκρατίας, και ιδίως κατά της χρηματοδότησης της τρομοκρατίας. Η πολιτική του
UNDP είναι να επιδιώκει να διασφαλίσει ότι κανένα από τα κονδύλιά του δεν χρησιμοποιείται,
άμεσα ή έμμεσα, για την παροχή υποστήριξης σε άτομα ή οντότητες που συνδέονται με την
τρομοκρατία. Σύµφωνα µε την πολιτική αυτή, το UNDP αναλαµβάνει την υποχρέωση να
καταβάλλει εύλογες προσπάθειες για να διασφαλίσει ότι κανένα από τα κονδύλια του Δωρητή
που παρέχονται στο πλαίσιο της παρούσας Συµφωνίας δεν θα χρησιµοποιηθεί για την παροχή
υποστήριξης σε πρόσωπα ή οντότητες που συνδέονται µε την τροµοκρατία.
2.
Το UNDP αναλαμβάνει, επίσης, να καταβάλλει εύλογες προσπάθειες για να
διασφαλίσει ότι κανένα από τα κονδύλια των Δωρητών που παρέχονται στο πλαίσιο της
παρούσας Συμφωνίας δεν χρησιμοποιείται για την παροχή υποστήριξης σε άτομα ή οντότητες
που υπόκεινται στα μέτρα που επιβάλλονται με τις παραγράφους 11 και 15 της Απόφασης
2140 (2014) του Συμβουλίου Ασφαλείας και την παράγραφο 14 της Απόφασης 2216 (2015) του
Συμβουλίου Ασφαλείας.
Άρθρο XII
Ειδοποίηση
Οποιαδήποτε ειδοποίηση ή αλληλογραφία μεταξύ του UNDP και του Δωρητή θα απευθύνεται
ως εξής:
(α)
Προς τον Δωρητή:
Ζ΄ Γενική Διεύθυνση
Υπουργείο Εξωτερικών
Κυβέρνηση της Ελληνικής Δημοκρατίας
Διεύθυνση:
Ακαδημίας 3 (8ος όροφος)
Αθήνα ΤΚ 106 71, ΕΛΛΑΔΑ
(β) Μετά τη λήψη των χρημάτων, το UNDP θα αποστείλει ηλεκτρονική απόδειξη στη διεύθυνση
ηλεκτρονικού ταχυδρομείου του Δωρητή που παρέχεται κατωτέρω ως επιβεβαίωση ότι τα
εμβάσματα ελήφθησαν από το UNDP.
Διεύθυνση ηλεκτρονικού ταχυδρομείου του Δωρητή:
dgz@mfa.gr
Έργου, τυχόν κεφάλαια κάτω των 5.000 USD (πέντε χιλιάδων δολαρίων ΗΠΑ) που παραμένουν
αδιάθετα
μετά
την
ικανοποίηση
όλων
των
δεσμεύσεων
και
υποχρεώσεων
θα
ανακατανεμηθούν αυτόματα από το UNDP. Τυχόν κεφάλαια άνω των 5.000 USD (πέντε
χιλιάδων δολαρίων ΗΠΑ) που παραμένουν αδιάθετα μετά την ικανοποίηση όλων των
δεσμεύσεων και υποχρεώσεων θα ανακατανεμηθούν από το UNDP μετά από διαβούλευση με
τον Δωρητή.
Άρθρο Χ
Μέτρα κατά της απάτης και της διαφθοράς
dz2@mfa.gr
Υπ’όψιν:
Ζ΄ Γενική Διεύθυνση
(γ) Προς το UNDP:
Zena
Ali-Ahmad,
Επιτόπια
Αντιπρόσωπος
Διεύθυνση:
Αναπτυξιακό
Πρόγραμμα
των
Ηνωμένων Εθνών
Τ. Θ.: 551 Σαναά, Υεμένη
Άρθρο XIII
Τροποποίηση της Συμφωνίας
Η παρούσα Συμφωνία μπορεί να τροποποιηθεί με ανταλλαγή επιστολών μεταξύ του Δωρητή
και του UNDP. Οι επιστολές που ανταλλάσσονται για τον σκοπό αυτό αποτελούν αναπόσπαστο
μέρος της παρούσας Συμφωνίας. Κάθε τέτοια τροποποίηση τίθεται σε ισχύ σύμφωνα με τη
διαδικασία που ορίζεται στο άρθρο XIV.
Άρθρο XIV
Θέση σε ισχύ
Η παρούσα Συμφωνία τίθεται σε ισχύ με τη γνωστοποίηση της Κυβέρνησης της Ελληνικής
Δημοκρατίας προς το UNDP ότι έχουν ολοκληρωθεί οι εσωτερικές διαδικασίες που απαιτούνται
για την έναρξη ισχύος της. Καλύπτει την περίοδο έως τις 31 Δεκεμβρίου 2024 και λήγει μόλις
εκπληρωθούν όλες οι αμοιβαίες υποχρεώσεις.
ΣΕ ΠΙΣΤΩΣΗ ΤΩΝ ΑΝΩΤΕΡΩ, οι υπογεγραμμένοι, δεόντως εξουσιοδοτημένοι προς τούτο,
υπέγραψαν την παρούσα Συμφωνία στην αγγλική γλώσσα σε δύο αντίγραφα.
Για τον Δωρητή
Ονοματεπώνυμο: Αλέξανδρος Διακόπουλος
Τίτλος: Γενικός Διευθυντής Αναπτυξιακής Συνεργασίας και Ανθρωπιστικής Βοήθειας του
Υπουργείου Εξωτερικών, Ελληνική Δημοκρατία
Ημερομηνία 7 Μαρτίου 2023
Για το Αναπτυξιακό Πρόγραμμα των Ηνωμένων Εθνών
Zena Ali Ahmad, Επιτόπια Αντιπρόσωπος
Ημερομηνία: 26 Φεβρουαρίου 2023
Άρθρο δεύτερο
Έναρξη ισχύος
Η ισχύς του παρόντος νόμου αρχίζει από τη δημοσίευσή του στην Εφημερίδα της Κυβερνήσεως και της Συμφωνίας
που κυρώνεται από την πλήρωση των προϋποθέσεων του άρθρου XIV αυτής.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου
του Κράτους.
Αθήνα, 22 Οκτωβρίου 2024
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Εθνικής Οικονομίας
και Οικονομικών
Εξωτερικών
ΚΩΝΣΤΑΝΤΙΝΟΣ
ΓΕΩΡΓΙΟΣ
ΧΑΤΖΗΔΑΚΗΣ
ΓΕΡΑΠΕΤΡΙΤΗΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 23 Οκτωβρίου 2024
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ