ΝΟΜΟΣ ΥΠ’ ΑΡΙΘΜ. 5135
Ψηφιακό τέλος συναλλαγής και άλλες διατάξεις.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΕΡΙΕΧΟΜΕΝΑ
ΜΕΡΟΣ Α΄
ΣΚΟΠΟΣ ΚΑΙ ΑΝΤΙΚΕΙΜΕΝΟ
Άρθρο 1 Σκοπός
Άρθρο 2 Αντικείμενο
ΜΕΡΟΣ Β΄
ΨΗΦΙΑΚΟ ΤΕΛΟΣ ΣΥΝΑΛΛΑΓΗΣ
ΚΕΦΑΛΑΙΟ Α΄
ΠΕΔΙΟ ΕΦΑΡΜΟΓΗΣ, ΔΙΑΔΙΚΑΣΙΑ ΥΠΟΒΟΛΗΣ ΔΗΛΩΣΗΣ, ΑΠΟΔΟΣΗΣ ΚΑΙ ΕΠΙΣΤΡΟΦΗΣ ΤΟΥ ΨΗΦΙΑΚΟΥ
ΤΕΛΟΥΣ ΣΥΝΑΛΛΑΓΗΣ
Άρθρο 3 Αντικείμενο του Ψηφιακού Τέλους Συναλλαγής
Άρθρο 4 Υποκείμενος και υπόχρεος δήλωσης και απόδοσης του Ψηφιακού Τέλους Συναλλαγής
Άρθρο 5 Δήλωση, απόδοση και επιστροφή του Ψηφιακού Τέλους Συναλλαγής
ΚΕΦΑΛΑΙΟ Β΄
ΣΥΝΑΛΛΑΓΕΣ ΜΕΤΑΞΥ ΙΔΙΩΤΩΝ, ΦΥΣΙΚΩΝ ΚΑΙ ΝΟΜΙΚΩΝ ΠΡΟΣΩΠΩΝ ΥΠΑΓΟΜΕΝΕΣ ΣΕ ΑΝΑΛΟΓΙΚΟ ΨΗΦΙ-
ΑΚΟ ΤΕΛΟΣ ΣΥΝΑΛΛΑΓΗΣ
Άρθρο 6 Γενικές αρχές
Άρθρο 7 Μίσθωση ακινήτων
Άρθρο 8 Δάνεια
Άρθρο 9 Τρεχούμενος δοσοληπτικός λογαριασμός
Άρθρο 10 Καταθέσεις και αναλήψεις
Άρθρο 11 Πώληση κινητού πράγματος ή άυλου αγαθού
Άρθρο 12 Μεταβίβαση επιχείρησης
Άρθρο 13 Διανομή κληρονομίας, κληροδοτήματος και
εν γένει κοινής περιουσίας
Άρθρο 14 Λοιπές συμβάσεις υπαγόμενες σε Ψηφιακό
Τέλος Συναλλαγής
Άρθρο 15 Συμβιβασμός
Άρθρο 16 Αποζημιώσεις
Άρθρο 17 Αμοιβές
Άρθρο 18 Τόκοι υπερημερίας και νόμιμοι τόκοι
Άρθρο 19 Τραπεζικές επιταγές
Άρθρο 20 Συνδρομές καταβαλλόμενες σε επιμελητήρια, ενώσεις, συλλόγους και σωματεία
Άρθρο 21 Έπαθλα και βραβεία
ΚΕΦΑΛΑΙΟ Γ΄
ΣΥΝΑΛΛΑΓΕΣ ΜΕ ΤΟ ΔΗΜΟΣΙΟ Ή ΤΟΥΣ ΦΟΡΕΙΣ ΓΕΝΙΚΗΣ ΚΥΒΕΡΝΗΣΗΣ
Άρθρο 22 Μισθώσεις ακινήτων με αντισυμβαλλόμενο
το Δημόσιο ή φορέα γενικής κυβέρνησης
Άρθρο 23 Αποζημιώσεις καταβαλλόμενες από ή προς
το Δημόσιο ή φορείς γενικής κυβέρνησης
Άρθρο 24 Επιδοτήσεις, οικονομικές ενισχύσεις, επιχορηγήσεις από το Δημόσιο ή φορείς γενικής κυβέρνησης
Άρθρο 25 Αμοιβή Δημοσίου ή φορέων γενικής κυβέρνησης για παροχή υπηρεσίας
Άρθρο 26 Αμοιβές για συμμετοχή σε συμβούλια και
επιτροπές
Άρθρο 27 Είσπραξη προστίμων και παρεμφερών εσόδων του Δημοσίου και των φορέων γενικής κυβέρνησης
Άρθρο 28 Συναλλαγές που διενεργούνται σε κτηματολογικά γραφεία
Άρθρο 29 Έκδοση απογράφου και αποδεικτικά έγγραφα ενώπιον δικαστηρίων
ΚΕΦΑΛΑΙΟ Δ΄
ΠΑΓΙΟ ΨΗΦΙΑΚΟ ΤΕΛΟΣ ΣΥΝΑΛΛΑΓΗΣ
Άρθρο 30 Περιπτώσεις επιβολής πάγιου Ψηφιακού
Τέλους Συναλλαγής
ΚΕΦΑΛΑΙΟ Ε΄
ΕΞΟΥΣΙΟΔΟΤΙΚΕΣ, ΜΕΤΑΒΑΤΙΚΕΣ ΚΑΙ ΚΑΤΑΡΓΟΥΜΕΝΕΣ ΔΙΑΤΑΞΕΙΣ
Άρθρο 31 Εξουσιοδοτικές διατάξεις
Άρθρο 32 Μεταβατικές διατάξεις - Προσθήκη περ. 54
στο Παράρτημα Α΄ του Κώδικα Φορολογικής Διαδικασίας
Άρθρο 33 Καταργούμενες διατάξεις
ΜΕΡΟΣ Γ΄
ΑΛΛΕΣ ΡΥΘΜΙΣΕΙΣ ΘΕΜΑΤΩΝ ΥΠΟΥΡΓΕΙΟΥ ΕΘΝΙΚΗΣ
ΟΙΚΟΝΟΜΙΑΣ ΚΑΙ ΟΙΚΟΝΟΜΙΚΩΝ
ΚΕΦΑΛΑΙΟ Α΄
ΦΟΡΟΛΟΓΙΚΕΣ ΡΥΘΜΙΣΕΙΣ
Άρθρο 34 Εκσυγχρονισμός Κώδικα Φόρου Προστιθέμενης Αξίας - Τροποποίηση παρ. 1 άρθρου 27,
άρθρου 28, παρ. 3 και 4 άρθρου 33, παρ. 9 άρθρου 39,
παρ. 10 άρθρου 47γ και παρ. 1 άρθρου 63 Κώδικα Φόρου
Προστιθέμενης Αξίας
Άρθρο 35 Απαλλαγή από τον Ενιαίο Φόρο Ιδιοκτησίας
Ακινήτων σε περιοχές οι οποίες έχουν πληγεί ολικώς από
πλημμύρες και σε περίπτωση παράτασης της κήρυξης
σε κατάσταση έκτακτης ανάγκης - Τροποποίηση παρ. 6,
7Α, 7Γ, 7Δ άρθρου 3 ν. 4223/2013
Άρθρο 36 Απαλλαγή από τεκμαρτό εισόδημα και
Ενιαίο Φόρο Ιδιοκτησίας Ακινήτων της δωρεάν παραχώρησης ακινήτων ξένων κρατών σε μη κερδοσκοπικά
νομικά πρόσωπα για την εκπλήρωση του μορφωτικού
και πολιτιστικού τους σκοπού - Τροποποίηση παρ. 2 άρθρου 39 Κώδικα Φορολογίας Εισοδήματος και περ. γ)
παρ. 1 άρθρου 3 ν. 4223/2013
Άρθρο 37 Αύξηση του ορίου της Λιανικής Τιμής Προ
Φόρων των αυτοκινήτων που παραχωρούνται αποκλειστικά για επαγγελματικούς σκοπούς - Τροποποίηση
παρ. 2 άρθρου 13 Κώδικα Φορολογίας Εισοδήματος
Άρθρο 38 Έκπτωση δωρεών προς το Δημόσιο από τα
ακαθάριστα έσοδα των νομικών προσώπων και νομικών
οντοτήτων - Τροποποίηση παρ. 8 άρθρου 47 Κώδικα
Φορολογίας Εισοδήματος
Άρθρο 39 Ειδικός φόρος κατανάλωσης πετρελαίου
εσωτερικής καύσης που χρησιμοποιείται στη γεωργία -
Προσθήκη παρ. 4γ στο άρθρο 78 του Εθνικού Τελωνειακού Κώδικα
Άρθρο 40 Αρμόδια αρχή στην Ελλάδα για τους σκοπούς της Συμφωνίας μεταξύ της Ευρωπαϊκής Ένωσης και
του Βασιλείου της Νορβηγίας σχετικά με τη διοικητική
συνεργασία, την καταπολέμηση της απάτης και την είσπραξη απαιτήσεων στον τομέα του φόρου προστιθέ-
μενης αξίας
Άρθρο 41 Αρμόδια αρχή στην Ελλάδα για τους σκοπούς του Πρωτοκόλλου για τη διοικητική συνεργασία και
την καταπολέμηση της απάτης στον τομέα του φόρου
προστιθέμενης αξίας και την αμοιβαία συνδρομή για την
είσπραξη απαιτήσεων σχετικών με φόρους και δασμούς
της Συμφωνίας Εμπορίου και Συνεργασίας μεταξύ της
Ευρωπαϊκής Ένωσης και της Ευρωπαϊκής Κοινότητας
Ατομικής Ενέργειας, αφενός, και του Ηνωμένου Βασιλείου της Μεγάλης Βρετανίας και της Βόρειας Ιρλανδίας,
αφετέρου
Άρθρο 42 Προϋποθέσεις πιστοποίησης από ανεξάρτητο εκτιμητή και παροχής εγγύησης, διασφάλισης ή
εμπράγματης ασφάλειας - Αναστολή εφαρμογής περ. γ΄
παρ. 6 υποπαρ. Α.2 παρ. Α΄ άρθρου πρώτου ν. 4152/2013
Άρθρο 43 Διατάξεις για τους Παρόχους Υπηρεσιών Ηλεκτρονικής Έκδοσης Στοιχείων - Τροποποίηση
υποπερ. βγ) περ. β) παρ. 6 άρθρου 10, παρ. 5 άρθρου 53,
παρ. 1 άρθρου 62, αντικατάσταση παρ. 9 και 11 άρθρου 57, προσθήκη παρ. 7 στο άρθρο 58 του Κώδικα
Φορολογικής Διαδικασίας, τροποποίηση περ. γ) παρ. 3
άρθρου 13Α ν. 2523/1997
Άρθρο 44 Στοιχεία λιανικής πώλησης - Τροποποίηση
άρθρου 12 ν. 4308/2014
ΚΕΦΑΛΑΙΟ Β΄
ΛΟΙΠΕΣ ΡΥΘΜΙΣΕΙΣ
Άρθρο 45 Μητρώο Αξιών Μεταβιβάσεων Ακινήτων -
Τροποποίηση άρθρου 79 ν. 4484/2017
Άρθρο 46 Διαδικασίες Δέουσας Επιμέλειας Δηλούντων
Φορέων Εκμετάλλευσης Πλατφόρμας - Τροποποίηση
παρ. 3 Ενότητας Β΄ Τμήματος ΙΙ Παραρτήματος  V
ν. 4170/2013
Άρθρο 47 Αρμοδιότητα διοικητικών δικαστηρίων -
Τροποποίηση παρ. 2 άρθρου 38 ν. 4972/2022
Άρθρο 48 Παραχώρηση Ολυμπιακού Κέντρου Γαλατσίου στον Δήμο Γαλατσίου
Άρθρο 49 Αναστολή είσπραξης χρεών και πράξεων
αναγκαστικής εκτέλεσης πληγέντων από θεομηνίες -
Τροποποίηση παρ. 5 άρθρου πέμπτου ν. 2275/1994 και
παρ. 1 άρθρου 53 ν. 4797/2021
Άρθρο 50 Μέτρα ενίσχυσης επιχειρήσεων λόγω του
ακραίου φαινομένου της 28ης Αυγούστου 2024 στον
Παγασητικό Κόλπο
Άρθρο 51 Διαδικασία σύναψης συμβάσεων απασχόλησης προσωπικού σε καταστάσεις έκτακτης ανάγκης -
Τροποποίηση παρ. 13 άρθρου 25 ν. 5049/2023
Άρθρο 52 Παράταση προθεσμιών διεξαγωγής γενικών συνελεύσεων κεφαλαιουχικών εταιρειών για το έτος
2024 - Τροποποίηση άρθρου 18 ν. 5055/2023
Άρθρο 53 Ρυθμίσεις για την ακύρωση ή τροποποίηση
άμεσου προσδιορισμού φόρου, πράξης προσδιορισμού
φόρου και πράξης επιβολής προστίμου στον Κώδικα Φορολογικής Διαδικασίας - Τροποποίηση παρ. 5 άρθρου 74,
προσθήκη παρ. 6 στο άρθρο 74 και προσθήκη παρ. 5 στο
άρθρο 84 του Κώδικα Φορολογικής Διαδικασίας
Άρθρο 54 Απόσβεση δικαιωμάτων επί εκπομπών οπτικοακουστικού περιεχομένου - Τροποποίηση παρ. 4 άρ-
θρου 24 Κώδικα Φορολογίας Εισοδήματος
Άρθρο 55 Παράταση χρόνου αναγνώρισης προς έκπτωση των οριστικών ζημιών νομικών προσώπων - Τρο-
ποποίηση περ. (β) παρ. 18 άρθρου 66 του ν. 4646/2019
ΜΕΡΟΣ Δ΄
ΕΝΑΡΞΗ ΙΣΧΥΟΣ
Άρθρο 56 Έναρξη ισχύος
ΜΕΡΟΣ Α΄
ΣΚΟΠΟΣ ΚΑΙ ΑΝΤΙΚΕΙΜΕΝΟ
Άρθρο 1
Σκοπός
Σκοπός του παρόντος είναι η αντικατάσταση του τέλους χαρτοσήμου με φόρο επί των συναλλαγών που θα
είναι προβλέψιμος ως προς τις περιπτώσεις εφαρμογής
και διαφανής ως προς τη διαδικασία βεβαίωσης και είσπραξής του.
Άρθρο 2
Αντικείμενο
Με τις διατάξεις του παρόντος νόμου:
α) καθιερώνεται το Ψηφιακό Τέλος Συναλλαγής, ως
ενιαίος φόρος επί των συναλλαγών εκείνων που απαριθμούνται περιοριστικά στο παρόν, ο οποίος δηλώνεται
και αποδίδεται ψηφιακά,
β) προσδιορίζονται οι συμβάσεις και συναλλαγές, επί
των οποίων επιβάλλεται το Ψηφιακό Τέλος Συναλλαγής,
οι συντελεστές αυτού ανά κατηγορία υποκείμενων συναλλαγών, το πρόσωπο που είναι υποκείμενο του φόρου,
o υπόχρεος για την απόδοσή του και το πρόσωπο που
βαρύνεται οικονομικά με τον φόρο, οι απαλλαγές και οι
εξαιρέσεις από τον φόρο, ο χρόνος γένεσης της φορολογικής υποχρέωσης, καθώς και η διαδικασία δήλωσης
και απόδοσης του φόρου,
γ) καταργείται το από 28.7.1931 π.δ. «Περί κώδικος
των νόμων περί τελών χαρτοσήμου» (Α΄ 239), καθώς και
όλες οι ειδικότερες διατάξεις που προβλέπουν την επιβολή τέλους χαρτοσήμου σε διάφορες συναλλαγές, και
καταργείται στο εξής το τέλος χαρτοσήμου, και
δ) εισάγονται τροποποιήσεις του Κώδικα Φόρου Προστιθέμενης Αξίας (ν. 2859/2000, Α΄ 248), του Ενιαίου Φό-
ρου Ιδιοκτησίας Ακινήτων (ν. 4223/2013, Α΄ 287), του
Κώδικα Φορολογίας Εισοδήματος (ν. 4172/2013, Α΄ 167)
και του Κώδικα Φορολογικής Διαδικασίας (ν. 5104/2024,
Α΄ 58) και ρυθμίζονται λοιπά θέματα διαδικαστικού ή
διοικητικού χαρακτήρα.
ΜΕΡΟΣ Β΄
ΨΗΦΙΑΚΟ ΤΕΛΟΣ ΣΥΝΑΛΛΑΓΗΣ
ΚΕΦΑΛΑΙΟ Α΄
ΠΕΔΙΟ ΕΦΑΡΜΟΓΗΣ, ΔΙΑΔΙΚΑΣΙΑ ΥΠΟΒΟΛΗΣ
ΔΗΛΩΣΗΣ, ΑΠΟΔΟΣΗΣ ΚΑΙ ΕΠΙΣΤΡΟΦΗΣ
ΤΟΥ ΨΗΦΙΑΚΟΥ ΤΕΛΟΥΣ ΣΥΝΑΛΛΑΓΗΣ
Άρθρο 3
Αντικείμενο του Ψηφιακού Τέλους Συναλλαγής
1. Επιβάλλεται φόρος με την ονομασία «Ψηφιακό Τέλος
Συναλλαγής»:
α) στις συναλλαγές των άρθρων 7 έως 21, όταν τουλάχιστον ένα από τα συναλλασσόμενα μέρη αα) έχει
φορολογική κατοικία στην Ελλάδα ή αβ) έχει μόνιμη
εγκατάσταση, κατά την έννοια του άρθρου 6 του Κώδικα
Φορολογίας Εισοδήματος (Κ.Φ.Ε., ν. 4172/2013, Α΄ 167)
στην Ελλάδα, αν η συναλλαγή συνδέεται με τη δραστηριότητα της μόνιμης εγκατάστασης στην Ελλάδα,
β) στις συναλλαγές των άρθρων 22 έως 29, και
γ) στις περιπτώσεις του άρθρου 30.
2. Το Ψηφιακό Τέλος Συναλλαγής επιβάλλεται στις
περιπτώσεις της παρ. 1 ανεξαρτήτως του τόπου όπου
πραγματοποιήθηκε η συναλλαγή ή του τόπου κατάρτισης ή εκτέλεσης της σύμβασης.
Το Ψηφιακό Τέλος Συναλλαγής των άρθρων 7 έως 29
υπολογίζεται ως ποσοστό επί του οικονομικού αντικειμένου της συναλλαγής (αναλογικό τέλος). Το Ψηφιακό
Τέλος Συναλλαγής στις περιπτώσεις του άρθρου 30 ορίζεται ως σταθερό ποσό για την αντίστοιχη διοικητική
πράξη (πάγιο τέλος).
3. Δεν επιβάλλεται το Ψηφιακό Τέλος Συναλλαγής σε
συμβάσεις και συναλλαγές που υπάγονται στο πεδίο
εφαρμογής:
α) του Κώδικα Φόρου Προστιθέμενης Αξίας
(ν. 2859/2000, Α΄ 248),
β) του Κώδικα Διατάξεων Φορολογίας Κληρονομιών,
Δωρεών, Γονικών Παροχών και Κερδών από Τυχερά Παίγνια (ν. 2961/2001, Α΄ 261),
γ) του α.ν. 1521/1950 (Α΄ 245), περί φορολογίας μεταβίβασης ακινήτων,
δ) του Μέρους Δεύτερου, περί επιβολής ειδικού φόρου τραπεζικών εργασιών, και του Μέρους Τρίτου, περί
επιβολής φόρου στη συγκέντρωση κεφαλαίου, του
ν. 1676/1986 (Α΄ 204), και
ε) του άρθρου 27 του ν. 2873/2000 (Α΄ 285), περί τέλους μεταβίβασης αυτοκινήτου οχήματος.
Άρθρο 4
Υποκείμενος και υπόχρεος δήλωσης και
απόδοσης του Ψηφιακού Τέλους Συναλλαγής
1. Αν δεν ορίζεται διαφορετικά στο παρόν, υποκείμενος στο Ψηφιακό Τέλος Συναλλαγής είναι:
α) επί συναλλαγών των άρθρων 7 έως 21 ο λήπτης
της χρηματικής παροχής ή ο ωφελούμενος από αυτές
ή, σε περίπτωση που ένας εκ των συμβαλλομένων είναι
το Δημόσιο ή φορέας γενικής κυβέρνησης, ο έτερος
συμβαλλόμενος,
β) επί συναλλαγών των άρθρων 22 έως 29 ο συναλλασσόμενος με το Δημόσιο ή τον φορέα γενικής κυβέρ-
νησης, και
γ) επί των πράξεων του άρθρου 30 ο αιτούμενος τη
διοικητική άδεια ή την έκδοση άλλου διοικητικού εγγράφου.
2. Δεν είναι υποκείμενα του Ψηφιακού Τέλους Συναλλαγής:
α) το Δημόσιο και οι φορείς γενικής κυβέρνησης
της περ. β) της παρ. 1 του άρθρου 14 του ν. 4270/2014
(Α΄ 143), συμπεριλαμβανομένων των Δημοτικών Επιχειρήσεων Ύδρευσης και Αποχέτευσης,
β) οι Ιερές Μονές του Αγίου Όρους και
γ) το Ταμείο Παρακαταθηκών και Δανείων.
3. Δεν επιβάλλεται Ψηφιακό Τέλος Συναλλαγής σε συναλλαγές της παρ. 1 του άρθρου 3, όταν όλοι οι συναλ-
λασσόμενοι είναι φορείς της παρ. 2.
4. Υπόχρεος για τη δήλωση και την απόδοση του Ψηφιακού Τέλους Συναλλαγής είναι:
α) Ο υποκείμενος στο Ψηφιακό Τέλος Συναλλαγής σύμφωνα με την παρ. 1, εκτός εάν ορίζεται διαφορετικά στον
παρόντα.
β) Ανεξαρτήτως της νομικής μορφής των συναλλασσόμενων, αν ένας από αυτούς είναι φορολογικός κάτοικος
αλλοδαπής χωρίς μόνιμη εγκατάσταση στην Ελλάδα,
υπόχρεος για την απόδοση του Ψηφιακού Τέλους Συναλλαγής είναι ο έτερος συναλλασσόμενος.
γ) Αν ένας από τους συναλλασσόμενους είναι νομικό
πρόσωπο ή νομική οντότητα και ο έτερος είναι φυσικό
πρόσωπο, υπόχρεος για την απόδοση του Ψηφιακού
Τέλους Συναλλαγής είναι το νομικό πρόσωπο ή η νομική
οντότητα.
5. Οι συναλλασσόμενοι συμφωνούν τη μεταξύ τους
κατανομή της δαπάνης που αντιστοιχεί στο Ψηφιακό
Τέλος Συναλλαγής, ανεξαρτήτως του υποκείμενου στο
τέλος ή του υπόχρεου για τη δήλωση και απόδοσή του.
Η συμφωνία του πρώτου εδαφίου δεν επηρεάζει την αξία
της συναλλαγής, βάσει της οποίας υπολογίζεται το Ψηφιακό Τέλος Συναλλαγής. Δεν επιτρέπεται να επιβαρύνεται
με τη δαπάνη συναλλασσόμενος της παρ. 2.
Άρθρο 5
Δήλωση, απόδοση και επιστροφή
του Ψηφιακού Τέλους Συναλλαγής
1. Εκτός αν ορίζεται διαφορετικά, οι υπόχρεοι για τη
δήλωση και απόδοση του Ψηφιακού Τέλους Συναλλαγής για συναλλαγές των άρθρων 7 έως 21 υποβάλλουν
δήλωση που καλύπτει χρονική περίοδο από την πρώτη
έως την τελευταία ημέρα του μήνα, εντός του οποίου
διενήργησαν έστω και μία συναλλαγή, επί της οποίας
επιβάλλεται Ψηφιακό Τέλος Συναλλαγής. Η δήλωση υποβάλλεται μέχρι την τελευταία ημέρα του επόμενου μήνα
από τον μήνα που αφορά και περιλαμβάνει τις συναλλαγές που πραγματοποιήθηκαν κατά τον μήνα αυτόν και
την οικονομική αξία τους. Το Ψηφιακό Τέλος Συναλλαγής
αποδίδεται εντός της ίδιας προθεσμίας.
2. Επί μισθώσεων ακινήτων, το Ψηφιακό Τέλος Συναλλαγής δηλώνεται και αποδίδεται ετησίως μαζί με
τον φόρο εισοδήματος που προκύπτει από τη δήλωση
φορολογίας εισοδήματος, όπως ορίζεται στον Κώδικα
Φορολογίας Εισοδήματος (Κ.Φ.Ε., ν. 4172/2013, Α΄ 167).
Εάν δεν προκύπτει φόρος εισοδήματος προς καταβολή,
το Ψηφιακό Τέλος Συναλλαγής δηλώνεται και αποδίδεται μέχρι την καταληκτική προθεσμία υποβολής της
δήλωσης φορολογίας εισοδήματος για το αντίστοιχο
φορολογικό έτος.
3. Το Ψηφιακό Τέλος Συναλλαγής επί των συναλλαγών των άρθρων 7 έως 21, εφόσον προκύπτει για αυ-
τές υποχρέωση παρακράτησης και απόδοσης φόρου,
σύμφωνα με τα άρθρα 59 και 61 του Κ.Φ.Ε., αποδίδεται
ταυτοχρόνως και με την ίδια διαδικασία με τη δήλωση
και απόδοση του παρακρατούμενου φόρου.
4. Το πάγιο Ψηφιακό Τέλος Συναλλαγής αποδίδεται
ψηφιακά πριν από την έκδοση των διοικητικών πράξεων που αναφέρονται στο άρθρο 30, επί των οποίων
επιβάλλεται.
5. Το Ψηφιακό Τέλος Συναλλαγής που καταβάλλεται
πριν από την έκδοση διοικητικής πράξης ή τη διενέργεια της συναλλαγής επιστρέφεται, αν δεν ακολούθησε
η έκδοση της διοικητικής πράξης ή δεν καταρτίσθηκε η
σύμβαση για την οποία καταβλήθηκε, καθώς και στην
περίπτωση που η συναλλαγή δεν πραγματοποιήθηκε
για λόγους απρόβλεπτης μεταβολής των συνθηκών.
Η αξίωση επιστροφής του πρώτου εδαφίου παραγράφεται σύμφωνα με την παρ. 5 του άρθρου 42 του Κώδι-
κα Φορολογικής Διαδικασίας (ν. 5104/2024, Α΄ 58). Δεν
γεννάται δικαίωμα επιστροφής, αν η διοικητική πράξη
ή η συναλλαγή για την οποία καταβλήθηκε το Ψηφιακό
Τέλος Συναλλαγής ακυρωθεί ή διαπιστωθεί η ακυρότητά της ή κηρυχθεί άκυρη με δικαστική απόφαση ή αν
ακυρωθεί με τη βούληση των συμβαλλομένων μετά την
έκδοση ή κατάρτισή της.
6. Στις περιπτώσεις που επιστρέφονται από το Δημόσιο ή τους φορείς γενικής κυβέρνησης, ως αχρεωστήτως
καταβληθέντα, ποσά για τα οποία εισπράχθηκε Ψηφιακό
Τέλος Συναλλαγής, συνεπιστρέφεται, επίσης ως αχρεωστήτως καταβληθέν, με την ίδια διαδικασία επιστροφής
και το συγκαταβληθέν ποσό που αντιστοιχεί, αναλόγως,
στο οικείο Ψηφιακό Τέλος Συναλλαγής.
ΚΕΦΑΛΑΙΟ Β΄
ΣΥΝΑΛΛΑΓΕΣ ΜΕΤΑΞΥ ΙΔΙΩΤΩΝ, ΦΥΣΙΚΩΝ
ΚΑΙ ΝΟΜΙΚΩΝ ΠΡΟΣΩΠΩΝ ΥΠΑΓΟΜΕΝΕΣ ΣΕ
ΑΝΑΛΟΓΙΚΟ ΨΗΦΙΑΚΟ ΤΕΛΟΣ ΣΥΝΑΛΛΑΓΗΣ
Άρθρο 6
Γενικές αρχές
1. Το αναλογικό Ψηφιακό Τέλος Συναλλαγής επιβάλλεται στις συναλλαγές που αναφέρονται στα άρθρα 7 έως
21, ανεξαρτήτως του τύπου στον οποίο υποβάλλονται
ή του τρόπου με τον οποίο καταρτίζονται οι σχετικές
συμβάσεις. Το Ψηφιακό Τέλος Συναλλαγής επιβάλλεται
και στις συμβάσεις που καταρτίζονται υπό όρο, αίρεση
ή προθεσμία.
2. Αν με το ίδιο έγγραφο καταρτίζονται περισσότερες
από μία συμβάσεις, οφείλεται για κάθε μία από αυτές
το προβλεπόμενο από τον παρόντα Ψηφιακό Τέλος Συναλλαγής.
3. Στα παρεπόμενα σύμφωνα που συντάσσονται προς
διασφάλιση της κύριας σύμβασης, καθώς και στις ποινικές ρήτρες, επιβάλλεται Ψηφιακό Τέλος Συναλλαγής
που αντιστοιχεί στο οικονομικό αντικείμενο της κύριας
σύμβασης, εκτός αν η κύρια σύμβαση απαλλάσσεται από
το Ψηφιακό Τέλος Συναλλαγής ή είναι εκτός του πεδίου
εφαρμογής του βάσει της παρ. 3 του άρθρου 3 ή έχει
καταβληθεί το Ψηφιακό Τέλος Συναλλαγής που αντιστοιχεί σε αυτήν. Για τον υπολογισμό του Ψηφιακού Τέλους
Συναλλαγής σε παρεπόμενα σύμφωνα εφαρμόζεται ο
συντελεστής της κύριας σύμβασης, πλην της περίπτωσης
εφαρμογής της παρ. 2 του άρθρου 28 και αφαιρείται από
το καταβλητέο ποσό, κάθε ποσό που έχει καταβληθεί
ως Ψηφιακό Τέλος Συναλλαγής για την κύρια σύμβαση.
Ειδικά στην πράξη εγγραφής υποθήκης ή τροπής προσημείωσης σε υποθήκη ακινήτου βάσει νόμου ή δικαστικής
απόφασης, το Ψηφιακό Τέλος Συναλλαγής οφείλεται σε
κάθε περίπτωση.
4. Σε σύμβαση που τροποποιεί προγενέστερη σύμβαση, επιβάλλεται Ψηφιακό Τέλος Συναλλαγής μόνο επί του
ποσού κατά το οποίο αυξάνεται η οικονομική αξία της.
Άρθρο 7
Μίσθωση ακινήτων
1. Ψηφιακό Τέλος Συναλλαγής με συντελεστή τρία
κόμμα εξήντα τοις εκατό (3,60%) επιβάλλεται σε σύμβαση μίσθωσης ακινήτου, για άσκηση επαγγελματικής
δραστηριότητας εφόσον δεν έχει επιλεγεί η υπαγωγή
της σε καθεστώς Φόρου Προστιθέμενης Αξίας (Φ.Π.Α.),
σύμφωνα με την υποπερ. ii της περ. δ) της παρ. 2 του
άρθρου 8 του Κώδικα Φ.Π.Α. (ν. 2859/2000, Α΄ 248). Το
Ψηφιακό Τέλος Συναλλαγής υπολογίζεται επί του συμφωνηθέντος μισθώματος.
2. Δεν επιβάλλεται Ψηφιακό Τέλος Συναλλαγής σε μισθώσεις κατοικίας.
3. Υπόχρεος για τη δήλωση και την απόδοση του Ψηφιακού Τέλους Συναλλαγής είναι ο εκμισθωτής. Η υποβολή
της δήλωσης και η απόδοση γίνονται με τη διαδικασία
της παρ. 2 του άρθρου 5. Αν ο εκμισθωτής δεν έχει υποχρέωση υποβολής δήλωσης φορολογίας εισοδήματος,
σύμφωνα με τα άρθρα 67 και 68 του Κώδικα Φορολογίας
Εισοδήματος (Κ.Φ.Ε., ν. 4172/2013, Α΄ 167), ή εκμισθωτής
είναι οι Ιερές Μονές του Αγίου Όρους, υπόχρεος για τη
δήλωση και την απόδοση καθίσταται ο μισθωτής.
Άρθρο 8
Δάνεια
1. Επιβάλλεται Ψηφιακό Τέλος Συναλλαγής:
α) σε δάνεια, έντοκα και άτοκα,
β) σε πιστώσεις κάθε είδους, εξομοιούμενες με δάνεια
και πιστωτικές κάρτες, και
γ) σε πράξεις μετατροπής του συνόλου ανεξόφλητης
οφειλής που απορρέει από δανειακή σύμβαση (κεφάλαιο και τόκοι) σε νέο δάνειο, εφόσον το αρχικό δάνειο
δεν είχε υπαχθεί σε Ψηφιακό Τέλος Συναλλαγής ή είχε
νόμιμα απαλλαγεί από αυτό.
2. Δεν επιβάλλεται Ψηφιακό Τέλος Συναλλαγής σε δάνεια της παρ. 1:
α) όταν δανειστής ή οφειλέτης είναι χρηματοπιστωτικό
ίδρυμα ή ίδρυμα πληρωμών του ν. 4537/2018 (Α΄ 84)
ή ίδρυμα ηλεκτρονικού χρήματος του ν. 4021/2011
(Α΄ 218) ή διαχειριστής πιστώσεων του ν. 5072/2023
(Α΄ 198) που αδειοδοτείται ή εποπτεύεται από την Τράπεζα της Ελλάδος,
β) όταν πρόκειται για ομολογιακό δάνειο του
ν. 4548/2018 (Α΄ 104),
γ) όταν δανειστής είναι αλλοδαπή τράπεζα κατά την
έννοια του άρθρου 36 του ν. 3220/2004 (Α΄ 15),
δ) όταν ο λήπτης του δανείου είναι νομικό πρόσωπο
και το κεφάλαιο ή οι τμηματικές απολήψεις που συνιστούν τη χρηματική παροχή του δανείου είναι καταβλη-
τέα σε μόνιμη εγκατάστασή του στην αλλοδαπή, και η
συναλλαγή συνδέεται με τη δραστηριότητα της μόνιμης
αυτής εγκατάστασης,
ε) όταν ο λήπτης του δανείου ή ο δικαιούχος της ενίσχυσης είναι φυσικό ή νομικό πρόσωπο, του οποίου το
δάνειο ή η ενίσχυση έχει χορηγηθεί στο πλαίσιο προγραμμάτων ή δράσεων βάσει του άρθρου 4 του κατα-
στατικού της Εταιρείας «Ελληνική Αναπτυξιακή Τράπεζα
Ανώνυμη Εταιρεία», το οποίο κυρώθηκε με το δεύτερο
άρθρο του ν. 3912/2011 (Α΄ 17).
3. Για τον υπολογισμό του Ψηφιακού Τέλους Συναλλαγής επί των δανείων εφαρμόζεται:
α) συντελεστής δύο κόμμα σαράντα τοις εκατό
(2,40%), εφόσον όλοι οι συναλλασσόμενοι είναι φυσικά
πρόσωπα που ασκούν επιχειρηματική δραστηριότητα
και το δάνειο χορηγείται αποκλειστικά για σκοπούς που
σχετίζονται με την επιχειρηματική τους δραστηριότητα
ή τουλάχιστον ένας από τους συναλλασσόμενους είναι
κεφαλαιουχική ή προσωπική εταιρεία που συστάθηκε
στην ημεδαπή ή την αλλοδαπή, και
β) συντελεστής τρία κόμμα εξήντα τοις εκατό (3,60%)
σε όλες τις άλλες περιπτώσεις.
4. Το Ψηφιακό Τέλος Συναλλαγής υπολογίζεται βάσει
του ποσού του κεφαλαίου του δανείου που αναλαμβάνεται, ακόμα και αν αυτό υπερβαίνει τη συμβατικά
συμφωνηθείσα χρηματική παροχή. Ειδικά στην περίπτωση μετατροπής ανεξόφλητης οφειλής που απορρέει
από δανειακή σύμβαση σε νέο δάνειο της περ. γ) της
παρ. 1, το Ψηφιακό Τέλος Συναλλαγής επιβάλλεται επί
του συνολικού ποσού της οφειλής που μετατρέπεται σε
νέο δάνειο. Το επιβαλλόμενο Ψηφιακό Τέλος Συναλλαγής
ανά δάνειο δεν υπερβαίνει το ποσό των εκατόν πενήντα
χιλιάδων (150.000) ευρώ.
5. Δεν επιβάλλεται Ψηφιακό Τέλος Συναλλαγής επί των
τόκων που απορρέουν από τα δάνεια που εμπίπτουν
στο παρόν άρθρο.
6. Υποκείμενος στο Ψηφιακό Τέλος Συναλλαγής και
υπόχρεος για την απόδοσή του είναι ο οφειλέτης του
δανείου.
Άρθρο 9
Τρεχούμενος δοσοληπτικός λογαριασμός
1. Επιβάλλεται Ψηφιακό Τέλος Συναλλαγής στον
δανειακό τρεχούμενο ή αλληλόχρεο δοσοληπτικό λογαριασμό που δεν τηρείται σε πιστωτικό ίδρυμα ή σε
αλλοδαπή τράπεζα κατά την έννοια του άρθρου 36 του
ν. 3220/2004 (Α΄ 15).
2. Ως τρεχούμενος δοσοληπτικός λογαριασμός νοείται
η σύμβαση μεταξύ δύο (2) συμβαλλόμενων προσώπων,
εκ των οποίων το ένα (1) ασκεί επιχειρηματική δραστηριότητα, με την οποία προβλέπεται ότι στη μεταξύ τους
σειρά συναλλαγών, οι αμοιβαίες πιστώσεις και οφειλές
θα κατατίθενται σε έναν ενιαίο λογαριασμό.
3. Στους τρεχούμενους δοσοληπτικούς λογαριασμούς
της παρ. 1, το Ψηφιακό Τέλος Συναλλαγής υπολογίζεται
για κάθε φορολογικό έτος επί του μεγαλύτερου ύψους
του χρεωστικού ή πιστωτικού υπολοίπου κατά περίπτωση. Για τον υπολογισμό του υψηλότερου υπολοί-
που του προηγούμενου εδαφίου λαμβάνονται υπόψη
οι συναλλαγές του φορολογικού έτους εντός του οποίου διενεργήθηκαν, αφού αφαιρεθεί το χρεωστικό ή πι-
στωτικό υπόλοιπο που μεταφέρεται στον λογαριασμό
από προηγούμενο φορολογικό έτος. Το επιβαλλόμενο
Ψηφιακό Τέλος Συναλλαγής ανά φορολογικό έτος δεν
υπερβαίνει το όριο που προβλέπεται στην παρ. 4 του
άρθρου 8. Κατά τον υπολογισμό του δεν λαμβάνονται
υπόψη τόκοι που απορρέουν από τον τρεχούμενο δοσοληπτικό λογαριασμό.
4. Για τον υπολογισμό του Ψηφιακού Τέλους Συναλλαγής επί του δανειακού τρεχούμενου δοσοληπτικού
λογαριασμού εφαρμόζεται συντελεστής δύο κόμμα
σαράντα τοις εκατό (2,40%), εφόσον όλοι οι συμβαλλόμενοι είναι φυσικά πρόσωπα που ασκούν επιχειρηματική
δραστηριότητα και ο δοσοληπτικός λογαριασμός λειτουργεί αποκλειστικά για σκοπούς που σχετίζονται με
την επιχειρηματική τους δραστηριότητα ή τουλάχιστον
ένας από τους συμβαλλόμενους ή συναλλασσόμενους
είναι κεφαλαιουχική ή προσωπική εταιρεία που συστάθηκε στην ημεδαπή ή την αλλοδαπή. Ο ίδιος συντελε-
στής εφαρμόζεται και στις περιπτώσεις συναλλαγών σε
τρεχούμενους δοσοληπτικούς λογαριασμούς μεταξύ
κεφαλαιουχικής ή μη εταιρείας και των μετόχων ή εταίρων αυτής, κατά περίπτωση. Σε κάθε άλλη περίπτωση
εφαρμόζεται συντελεστής τρία κόμμα εξήντα τοις εκατό
(3,60%).
5. Το Ψηφιακό Τέλος Συναλλαγής αποδίδεται με
την υποβολή δήλωσης εντός του πρώτου μήνα από
την κατάρτιση των οικονομικών καταστάσεων του
φορολογικού έτους, κατά το οποίο προέκυψε το υπόλοιπο του δανειακού τρεχούμενου δοσοληπτικού λο-
γαριασμού και όχι αργότερα των επτά (7) μηνών από τη
λήξη του φορολογικού αυτού έτους.
6. Υποκείμενος στο Ψηφιακό Τέλος Συναλλαγής και
υπόχρεος για τη δήλωση και την απόδοσή του είναι ο
συναλλασσόμενος, στα βιβλία του οποίου προκύπτει
πιστωτικό υπόλοιπο κατά την έννοια της παρ. 3.
Άρθρο 10
Καταθέσεις και αναλήψεις
1. Επιβάλλεται Ψηφιακό Τέλος Συναλλαγής επί των καταθέσεων και αναλήψεων, από και προς νομικά πρόσωπα
και νομικές οντότητες, που διενεργούνται από εταίρους,
μετόχους ή άλλα πρόσωπα, εφόσον δεν πρόκειται για
απολήψεις έναντι κερδών, όταν οι καταθέσεις ή αναλήψεις δεν γίνονται στο πλαίσιο ιδιαίτερης σύμβασης. Για
καταθέσεις ή αναλήψεις του πρώτου εδαφίου που διενεργούνται βάσει σύμβασης, εφαρμόζονται τα άρθρα 8
και 9, αναλόγως της σύμβασης.
2. Για τον υπολογισμό του Ψηφιακού Τέλους Συναλλαγής επί των καταθέσεων και αναλήψεων εφαρμόζεται
συντελεστής:
α) ένα κόμμα είκοσι τοις εκατό (1,20%), εφόσον πρόκειται για κεφαλαιουχικές ή προσωπικές εταιρείες που
συστάθηκαν στην ημεδαπή ή την αλλοδαπή, και
β) τρία κόμμα εξήντα τοις εκατό (3,60%), σε όλες τις
άλλες περιπτώσεις.
3. Το Ψηφιακό Τέλος Συναλλαγής υπολογίζεται με
βάση την οικεία καταχώριση στα προβλεπόμενα αρχεία,
που τηρεί το νομικό πρόσωπο ή η νομική οντότητα της
παρ. 1, εφόσον τηρείται διπλογραφικό λογιστικό σύστημα ή με βάση άλλο ισοδύναμο έγγραφο σε κάθε άλλη
περίπτωση.
4. Με το Ψηφιακό Τέλος Συναλλαγής βαρύνεται και
είναι υπόχρεο για την απόδοσή του το νομικό πρόσωπο
ή η νομική οντότητα, τα χρηματικά διαθέσιμα των οποίων αποτελούν αντικείμενο καταθέσεων ή αναλήψεων.
5. Δεν επιβάλλεται Ψηφιακό Τέλος Συναλλαγής στις
καταθέσεις χρημάτων σε χρηματοπιστωτικό ίδρυμα ή
ίδρυμα πληρωμών του ν. 4537/2018 (Α΄ 84) ή ίδρυμα
ηλεκτρονικού χρήματος του ν. 4021/2011 (Α΄ 218) που
είναι αδειοδοτημένα και εποπτευόμενα από την Τράπεζα
της Ελλάδος και σε αλλοδαπές τράπεζες κατά την έννοια
του άρθρου 36 του ν. 3220/2004 (Α΄ 15), καθώς και στην
ανάληψη αυτών.
Άρθρο 11
Πώληση κινητού πράγματος ή άυλου αγαθού
1. Επιβάλλεται Ψηφιακό Τέλος Συναλλαγής στην πώληση κινητού πράγματος, εφόσον η συναλλαγή δεν υπά-
γεται σε Φόρο Προστιθέμενης Αξίας (Φ.Π.Α.).
2. Ψηφιακό Τέλος Συναλλαγής επιβάλλεται επίσης:
α) στη σύμβαση σύστασης, έναντι ανταλλάγματος,
επικαρπίας κινητού πράγματος, καθώς και στη σύμβαση μεταβίβασης, έναντι ανταλλάγματος, της ενάσκησης
του δικαιώματος επικαρπίας κινητού πράγματος, η οποία
πραγματοποιείται είτε λόγω πώλησης, είτε λόγω δόσης
αντί καταβολής, σύμφωνα με το άρθρο 419 του Αστικού
Κώδικα (π.δ. 456/1984, Α΄ 164).
β) εφόσον ο μεταβιβάζων ή παραχωρών δεν είναι υποκείμενος στον Φ.Π.Α. σύμφωνα με το άρθρο 3 του Κώδικα
Φ.Π.Α. (ν. 2859/2000, Α΄ 248) ή η συναλλαγή είναι εκτός
πεδίου εφαρμογής του ανωτέρω κώδικα:
βα) στη μεταβίβαση ή παραχώρηση άδειας χρήσης
δικαιώματος επί πνευματικής ιδιοκτησίας σύμφωνα με
το Κεφάλαιο Τρίτο του ν. 2121/1993 (Α΄ 25),
ββ) στη μεταβίβαση ή παραχώρηση άδειας χρήσης
εμπορικού σήματος ή διακριτικού γνωρίσματος ή τεχνογνωσίας ή ευρεσιτεχνίας, σύμφωνα με το Κεφάλαιο Γ΄
του ν. 4679/2020 (Α΄ 71).
3. Το Ψηφιακό Τέλος Συναλλαγής της παρ. 1 δεν επιβάλλεται στις πωλήσεις:
α) των κάθε είδους μετοχών, των εταιρικών μεριδίων
κάθε φύσεως εταιρειών και ενώσεων εν γένει, ιδρυτικών
τίτλων, ομολογιών, τοκομεριδίων και λοιπών χρεογράφων, καθώς και τραπεζογραμματίων και κάθε άλλου
είδους χρημάτων που αποτελούν νόμιμο μέσο πληρωμής στον τόπο της έκδοσής τους, καθώς και των εν γένει
ονομαστικών, ανώνυμων ή σε διαταγή, αξιογράφων,
β) των πλοίων, κατά τον ορισμό του άρθρου 1 του
Κώδικα Ιδιωτικού Ναυτικού Δικαίου (ν. 5020/2023,
Α΄ 29) υπό ελληνική σημαία, εφόσον η μεταβίβαση αυτών υπόκειται σε φόρο μεταβίβασης, σύμφωνα με τον
α.ν. 1521/1950 (Α΄ 245),
γ) των αυτοκινήτων οχημάτων και μοτοσυκλετών, κάθε
κατηγορίας και χρήσης (επιβατηγών, φορτηγών και λεωφορείων Ι.Χ.), εφόσον εφαρμόζεται η περ. α) ή η περ. ε)
της παρ. 3 του άρθρου 3.
4. Για τον υπολογισμό του Ψηφιακού Τέλους Συναλλαγής εφαρμόζεται συντελεστής δύο κόμμα σαράντα τοις
εκατό (2,40%), εφόσον πρόκειται για:
α) πώληση πλωτών μέσων από φυσικό πρόσωπο που
δεν διενεργεί την πώληση αυτή στο πλαίσιο επιχειρηματικής δραστηριότητας σε οποιονδήποτε, εφόσον δεν
εμπίπτει στον φόρο μεταβίβασης,
β) πώληση πλοίου από φυσικό πρόσωπο που δεν διενεργεί την πώληση αυτή στο πλαίσιο επιχειρηματικής
δραστηριότητας σε οποιονδήποτε, η οποία δεν υπόκειται σε φόρο μεταβίβασης.
5. Για τον υπολογισμό του Ψηφιακού Τέλους Συναλλαγής επί πώλησης κινητών πραγμάτων και άυλων αγαθών
της περ. β) της παρ. 2, πέραν αυτών της παρ. 4, εφαρμόζεται:
α) συντελεστής δύο κόμμα σαράντα τοις εκατό
(2,40%), εφόσον όλοι οι συμβαλλόμενοι είναι φυσικά
πρόσωπα που ασκούν επιχειρηματική δραστηριότητα
και η μεταβίβαση γίνεται αποκλειστικά για σκοπούς που
σχετίζονται με την επιχειρηματική τους δραστηριότητα ή τουλάχιστον ένας από τους συναλλασσόμενους
είναι νομικό πρόσωπο της περ. α) ή της περ. β) του άρθρου 45 του Κώδικα Φορολογίας Εισοδήματος (Κ.Φ.Ε.,
ν. 4172/2013, Α΄ 167),
β) συντελεστής τρία κόμμα εξήντα τοις εκατό (3,60%)
σε όλες τις άλλες περιπτώσεις.
6. Υποκείμενος στο Ψηφιακό Τέλος Συναλλαγής και
υπόχρεος για τη δήλωση και την απόδοσή του είναι ο
πωλητής του κινητού πράγματος.
Άρθρο 12
Μεταβίβαση επιχείρησης
1. Το Ψηφιακό Τέλος Συναλλαγής επιβάλλεται στη μεταβίβαση επιχείρησης.
2. Ως μεταβίβαση επιχείρησης, για τους σκοπούς του
παρόντος, νοείται:
α) η μεταβίβαση εξ επαχθούς αιτίας επιχείρησης ως
συνόλου, μέρους, κλάδου ή τμήματος κλάδου αυτής,
β) η μεταβίβαση εξ επαχθούς αιτίας επιβατηγών, φορτηγών, λεωφορείων και μοτοσυκλετών δημόσιας χρήσης
μαζί με την άδεια κυκλοφορίας τους, εφόσον χρησιμοποιούνται αυτοτελώς για την άσκηση επιχείρησης μετα-
φοράς προσώπων ή αγαθών.
3. Το Ψηφιακό Τέλος Συναλλαγής υπολογίζεται με
συντελεστή δύο κόμμα σαράντα τοις εκατό (2,40%) επί
του τιμήματος της μεταβίβασης ή της καθαρής θέσης
της μεταβιβαζόμενης επιχείρησης, μέρους, κλάδου ή
τμήματος κλάδου αυτής, εφόσον αυτή είναι μεγαλύτερη
του τιμήματος της μεταβίβασης.
4. Το Ψηφιακό Τέλος Συναλλαγής δεν επιβάλλεται στη
μεταβίβαση επιχείρησης:
α) από χαριστική αιτία,
β) στο πλαίσιο μετασχηματισμού επιχειρήσεων
κατ’ εφαρμογή των διατάξεων:
βα) του ν.δ. 1297/1972 (Α΄ 217), περί παροχής φορολογικών κινήτρων για τη συγχώνευση ή μετατροπή επιχει-
ρήσεων με στόχο τη δημιουργία μεγάλων οικονομικών
μονάδων,
ββ) των άρθρων 1 έως και 4 του ν. 2166/1993 (Α΄ 137),
περί μετασχηματισμού επιχειρήσεων,
βγ) του Κεφαλαίου Α΄ του ν. 2578/1998 (Α΄ 30), περί
συγχωνεύσεων, διασπάσεων κ.λπ. εταιρειών της Ευρωπαϊκής Ένωσης,
βδ) των άρθρων 52 έως και 56 του Κώδικα Φορολογίας
Εισοδήματος (Κ.Φ.Ε., ν. 4172/2013, Α΄ 167), περί μεταφοράς κλάδων δραστηριότητας και λοιπών ειδικότερων
προβλέψεων,
βε) του άρθρου 61 του ν. 4438/2016 (Α΄ 220), περί κινήτρων για μετασχηματισμούς επιχειρήσεων με τον Κ.Φ.Ε.,
βστ) του άρθρου 16 του ν. 2515/1997 (Α΄ 154), περί
συγχώνευσης πιστωτικών ιδρυμάτων, και
βζ) των άρθρων 1 έως και 5 του ν. 4935/2022 (Α΄ 103),
περί απαλλαγής από τον φόρο εισοδήματος σε περίπτωση μετασχηματισμού επιχειρήσεων, συνεργασίας
προσώπων ή εισφοράς ατομικής επιχείρησης.
5. Αν δεν συμφωνείται διαφορετικά μεταξύ του μεταβιβάζοντος και του αποκτώντος την επιχείρηση, με το
Ψηφιακό Τέλος Συναλλαγής βαρύνεται ο μεταβιβάζων.
Άρθρο 13
Διανομή κληρονομίας, κληροδοτήματος
και εν γένει κοινής περιουσίας
1. Το Ψηφιακό Τέλος Συναλλαγής επιβάλλεται στη
σύμβαση εκούσιας και μερικής διανομής κληρονομίας
ή κληροδοτήματος ή κοινής περιουσίας που περιλαμβάνει κινητά πράγματα που βρίσκονται στην ημεδαπή ή
στην αλλοδαπή, καθώς και ακίνητα που βρίσκονται στην
αλλοδαπή, καθώς και στη διανομή με εκποίηση κοινού
κινητού πράγματος διά πλειστηριασμού.
2. Το Ψηφιακό Τέλος Συναλλαγής υπολογίζεται:
α) επί της συνολικής αξίας των κινητών πραγμάτων ή
του ακινήτου της αλλοδαπής, χωρίς να υπολογίζεται η
απομείωσή της λόγω της ύπαρξης εμπράγματου βάρους
επί των πραγμάτων, και, επί μερικής διανομής, επί της
αξίας των πραγμάτων που διανεμήθηκαν,
β) επί του διανεμόμενου εκπλειστηριάσματος, σε
περίπτωση διανομής με εκποίηση του κοινού κινητού
πράγματος διά πλειστηριασμού.
3. Για τον υπολογισμό του Ψηφιακού Τέλους Συναλλαγής του παρόντος άρθρου εφαρμόζεται συντελεστής:
α) δύο κόμμα σαράντα τοις εκατό (2,40%), εφόσον στη
διανεμόμενη κοινή περιουσία περιλαμβάνονται κινητά
πράγματα,
β) τρία κόμμα εξήντα τοις εκατό (3,60%), σε κάθε άλλη
περίπτωση.
4. Η φορολογική υποχρέωση γεννάται κατά τον χρόνο κατάρτισης της σύμβασης διανομής ή της έγγραφης
πιστοποίησης της πώλησης με άλλον τρόπο. Σε περίπτωση εκποίησης των διανεμόμενων πραγμάτων διά
πλειστηριασμού, η φορολογική υποχρέωση γεννάται
κατά τον χρόνο έκδοσης της περίληψης της κατακυρωτικής έκθεσης.
5. Το Ψηφιακό Τέλος Συναλλαγής βαρύνει τα συναλλασσόμενα μέρη με βάση τη μεταξύ τους συμφωνία
και προκαταβάλλεται από αυτά στον συμβολαιογράφο,
ο οποίος καθίσταται υπόχρεος για τη δήλωση και απόδοση αυτού στη Φορολογική Διοίκηση μέχρι την τελευταία
ημέρα του επόμενου μήνα από αυτόν κατά τον οποίο
συντάχθηκε η σχετική πράξη. Ειδικά στην περίπτωση
διανομής με εκποίηση κοινού πράγματος διά πλειστηριασμού, το ποσό που αντιστοιχεί στο Ψηφιακό Τέλος
Συναλλαγής παρακρατείται από το πλειστηρίασμα και
αποδίδεται από τον συμβολαιογράφο στη Φορολογική Διοίκηση. Αν η διανομή αφορά κινητά πράγματα και
έγινε με εκούσια εκποίηση, υποκείμενος στον φόρο και
υπόχρεος για την απόδοσή του είναι ο λήπτης του κάθε
πράγματος.
Άρθρο 14
Λοιπές συμβάσεις υπαγόμενες σε Ψηφιακό
Τέλος Συναλλαγής
1. Το Ψηφιακό Τέλος Συναλλαγής επιβάλλεται αυτοτελώς στις παρακάτω συμβάσεις, υπό τους ειδικότερους,
κατά περίπτωση, όρους:
α) Αφηρημένη υπόσχεση ή αναγνώριση χρέους του
άρθρου 873 του Αστικού Κώδικα, για την οποία εφαρμόζεται συντελεστής δύο κόμμα σαράντα τοις εκατό
(2,40%), εφόσον:
αα) όλα τα συναλλασσόμενα μέρη ασκούν επιχειρηματική δραστηριότητα και η αφηρημένη υπόσχεση ή
αναγνώριση χρέους γίνεται στο πλαίσιο αυτής, ή
αβ) τουλάχιστον ένας από τους συναλλασσόμενους
είναι νομικό πρόσωπο της περ. α) ή της περ. β) του άρθρου 45 του Κώδικα Φορολογίας Εισοδήματος (Κ.Φ.Ε.,
ν. 4172/2013, Α΄ 167).
Σε διαφορετική περίπτωση, εφαρμόζεται συντελεστής
τρία κόμμα εξήντα τοις εκατό (3,60%). Υποκείμενος στο
Ψηφιακό Τέλος Συναλλαγής και υπόχρεος για τη δήλωση
και την απόδοσή του είναι ο υποσχόμενος ή αναγνωρίζων το χρέος.
β) Άφεση χρέους σύμφωνα με το άρθρο 454 του Αστικού Κώδικα. Για τον υπολογισμό του Ψηφιακού Τέλους
Συναλλαγής εφαρμόζεται συντελεστής δύο κόμμα σαράντα τοις εκατό (2,40%), εφόσον: βα) όλα τα συναλ-
λασσόμενα μέρη ασκούν επιχειρηματική δραστηριότητα και η άφεση χρέους γίνεται στο πλαίσιο αυτής, ή
ββ) τουλάχιστον ένας από τους συναλλασσόμενους είναι
νομικό πρόσωπο της περ. α) ή της περ. β) του άρθρου 45
του Κ.Φ.Ε..
Σε διαφορετική περίπτωση, εφαρμόζεται συντελεστής
τρία κόμμα εξήντα τοις εκατό (3,60%).
γ) Εκχώρηση απαίτησης, σύμφωνα με τα άρθρα 455
έως 469 του Αστικού Κώδικα, εφόσον δεν γίνεται έναντι
ανταλλάγματος. Για τον υπολογισμό του Ψηφιακού Τέλους Συναλλαγής εφαρμόζεται συντελεστής δύο κόμμα
σαράντα τοις εκατό (2,40%), εφόσον:
γα) όλα τα συναλλασσόμενα μέρη ασκούν επιχειρηματική δραστηριότητα και η εκχώρηση γίνεται στο πλαίσιο
αυτής, ή
γβ) τουλάχιστον ένας από τους συναλλασσόμενους
είναι νομικό πρόσωπο της περ. α) ή της περ. β) του άρθρου 45 του Κ.Φ.Ε..
Σε διαφορετική περίπτωση, εφαρμόζεται συντελεστής
τρία κόμμα εξήντα τοις εκατό (3,60%). Υποκείμενος στο
Ψηφιακό Τέλος Συναλλαγής και υπόχρεος για τη δήλωση
και την απόδοσή του είναι ο εκχωρών την απαίτηση.
δ) Αναδοχή χρέους, σύμφωνα με το άρθρο 471 του
Αστικού Κώδικα, εφόσον δεν γίνεται έναντι ανταλλάγματος. Για τον υπολογισμό του Ψηφιακού Τέλους Συναλλα-
γής εφαρμόζεται συντελεστής δύο κόμμα σαράντα τοις
εκατό (2,40%), εφόσον:
δα) όλα τα συναλλασσόμενα μέρη ασκούν επιχειρηματική δραστηριότητα και η αναδοχή γίνεται στο πλαίσιο
αυτής, ή
δβ) τουλάχιστον ένας από τους συναλλασσόμενους
είναι νομικό πρόσωπο της περ. α) ή της περ. β) του άρθρου 45 του Κ.Φ.Ε..
Σε διαφορετική περίπτωση, εφαρμόζεται συντελεστής
τρία κόμμα εξήντα τοις εκατό (3,60%). Υποκείμενος στο
Ψηφιακό Τέλος Συναλλαγής και υπόχρεος για τη δήλωση
και την απόδοσή του είναι ο αναδεχόμενος το χρέος.
ε) Παρακαταθήκη, σύμφωνα με το άρθρο 822 του
Αστικού Κώδικα, για την οποία εφαρμόζεται συντελεστής δύο κόμμα σαράντα τοις εκατό (2,40%), εφόσον:
εα) τα συναλλασσόμενα μέρη ασκούν επιχειρηματική
δραστηριότητα και η παρακαταθήκη γίνεται στο πλαίσιο
αυτής, ή
εβ) τουλάχιστον ένας από τους συναλλασσόμενους
είναι νομικό πρόσωπο της περ. α) ή της περ. β) του άρθρου 45 του Κ.Φ.Ε.. Σε διαφορετική περίπτωση, εφαρμό-
ζεται συντελεστής τρία κόμμα εξήντα τοις εκατό (3,60%).
Υπόχρεος για τη δήλωση και την απόδοση του Ψηφιακού
Τέλους Συναλλαγής είναι ο θεματοφύλακας του πράγματος. Δεν επιβάλλεται Ψηφιακό Τέλος Συναλλαγής στις
παρακαταθήκες που συστήνονται στο Ταμείο Παρακαταθηκών και Δανείων.
στ) Ισόβια χρηματικά αποτιμητή πρόσοδος, σύμφωνα
με τα άρθρα 840 έως 843 του Αστικού Κώδικα, για την
οποία εφαρμόζεται συντελεστής τρία κόμμα εξήντα τοις
εκατό (3,60%). Υποκείμενος στο Ψηφιακό Τέλος Συναλλαγής και υπόχρεος για τη δήλωση και την απόδοσή του
είναι ο συστήσας την πρόσοδο.
2. Αν ένας εκ των συμβαλλομένων στις περ. α), β) και
γ) της παρ. 1 είναι το Δημόσιο, εφαρμόζεται συντελεστής
τρία κόμμα εξήντα τοις εκατό (3,60%).
Άρθρο 15
Συμβιβασμός
1. Επιβάλλεται Ψηφιακό Τέλος Συναλλαγής επί συμβάσεων συμβιβασμού του άρθρου 871 του Αστικού Κώδικα
(π.δ. 456/1984, Α΄ 164), με συντελεστή δύο κόμμα σαράντα τοις εκατό (2,40%) επί του συμφωνούμενου ποσού,
όταν με τη σύμβαση συμφωνείται χρηματικό ποσό που ο
ένας συναλλασσόμενος οφείλει στον έτερο, στο πλαίσιο
συμβιβαστικής επίλυσης της διαφοράς, εφόσον:
α) τα συναλλασσόμενα μέρη ασκούν επιχειρηματική
δραστηριότητα και ο συμβιβασμός γίνεται στο πλαίσιο
αυτής, ή
β) τουλάχιστον ένας από τους συναλλασσόμενους
είναι κεφαλαιουχική ή προσωπική εταιρεία που συστάθηκε στην ημεδαπή ή την αλλοδαπή. Σε διαφορετική
περίπτωση, εφαρμόζεται συντελεστής τρία κόμμα εξήντα τοις εκατό (3,60%).
2. Υποκείμενος στο Ψηφιακό Τέλος Συναλλαγής επί
της σύμβασης της παρ. 1 και υπόχρεος για την απόδοσή
του είναι ο οφειλέτης της συμβιβαζόμενης απαίτησης.
Άρθρο 16
Αποζημιώσεις
1. Το Ψηφιακό Τέλος Συναλλαγής επιβάλλεται στις
κάθε είδους και για οποιονδήποτε λόγο καταβαλλόμενες αποζημιώσεις, περιλαμβανομένων αυτών που επιδι-
κάζονται από δικαστική απόφαση, όταν η αποζημίωση
καταβάλλεται σε ή από:
α) φυσικό πρόσωπο, φορολογικό κάτοικο Ελλάδας, ή
β) νομικό πρόσωπο, φορολογικό κάτοικο Ελλάδας,
εκτός εάν η εν λόγω χρηματική παροχή καταβάλλεται
σε μόνιμη εγκατάσταση του νομικού αυτού προσώπου
στην αλλοδαπή και συνδέεται με τη δραστηριότητα της
μόνιμης αυτής εγκατάστασης, ή
γ) μόνιμη εγκατάσταση αλλοδαπού νομικού προσώπου στην Ελλάδα.
2. Το ποσό του οφειλόμενου Ψηφιακού Τέλους Συναλλαγής υπολογίζεται επί του ποσού της καταβαλλόμενης
αποζημίωσης με την εφαρμογή συντελεστή τρία κόμμα
εξήντα τοις εκατό (3,60%), ανεξαρτήτως αν για την είσπραξη των αποζημιώσεων του παρόντος απαιτείται η
έκδοση τιμολογίου ή άλλου στοιχείου αξίας που προβλέπεται στον ν. 4308/2014 (Α΄ 251).
3. Το Ψηφιακό Τέλος Συναλλαγής δεν επιβάλλεται:
α) στις ασφαλιστικές αποζημιώσεις και στην κάθε συναφή καταβολή από ασφαλιστική επιχείρηση για ασφα-
λίσεις πάσης φύσεως, στους τόκους που απορρέουν από
αυτές, καθώς και στους συμβιβασμούς που αφορούν
στις αποζημιώσεις αυτές,
β) στις αποζημιώσεις που καταβάλλει το Επικουρικό
Κεφάλαιο σε δικαιούχους ασφαλίσματος αστικής ευθύνης από την κυκλοφορία αυτοκινήτων με βάση τα άρ-
θρα 19, 19α και 19β του π.δ. 237/1986 (Α΄ 110), και
γ) στις εξοφλήσεις αποζημιώσεων από εργατικό ατύχημα ή λόγω λύσης της σχέσης εργασίας.
4. Υπόχρεος υποβολής της δήλωσης, παρακράτησης
και απόδοσης του Ψηφιακού Τέλους Συναλλαγής είναι ο
λήπτης της αποζημίωσης, με την επιφύλαξη της περ. γ)
της παρ. 4 του άρθρου 4.
Άρθρο 17
Αμοιβές
1. Επιβάλλεται Ψηφιακό Τέλος Συναλλαγής στις αμοιβές, οι οποίες αντιστοιχούν στη χρηματική παροχή που
καταβάλλεται από:
α) φυσικό πρόσωπο, φορολογικό κάτοικο Ελλάδας, ή
β) νομικό πρόσωπο, φορολογικό κάτοικο Ελλάδας,
εκτός αν η εν λόγω χρηματική παροχή αποδίδεται σε
μόνιμη εγκατάσταση του νομικού αυτού προσώπου στην
αλλοδαπή και συνδέεται με τη δραστηριότητα της μόνιμης αυτής εγκατάστασης, ή
γ) μόνιμη εγκατάσταση αλλοδαπού νομικού προσώπου στην Ελλάδα, ως αντάλλαγμα για παρασχεθείσες
εργασίες προς εκπλήρωση νόμιμης ή συμβατικής υποχρέωσης, η οποία δεν προκύπτει στο πλαίσιο σχέσης
εξαρτημένης εργασίας και δεν υπόκειται σε Φόρο Προστιθέμενης Αξίας (Φ.Π.Α.) σύμφωνα με τον Κώδικα Φ.Π.Α.
(ν. 2859/2000, Α΄ 248).
Στην έννοια της αμοιβής του δευτέρου εδαφίου εμπίπτουν και οι αμοιβές των μελών διοικητικών συμβουλίων
ανωνύμων εταιρειών, των διαχειριστών εταιρειών περιορισμένης ευθύνης και ιδιωτικών κεφαλαιουχικών εται-
ρειών, συνεταιρισμών, σωματείων, συλλόγων, ακόμη και
αν παρέχονται υπό μορφή ποσοστών ή εξόδων κίνησης,
καθώς και η επιχειρηματική αμοιβή των ομόρρυθμων
εταίρων και των κοινωνών. Δεν επιβάλλεται Ψηφιακό
Τέλος Συναλλαγής σε αμοιβές που καταβάλλονται με τη
μορφή διανομής κερδών.
2. Το Ψηφιακό Τέλος Συναλλαγής υπολογίζεται επί
του ποσού της οφειλόμενης αμοιβής, από την οποία
δεν αφαιρείται ποσό που τυχόν παρακρατείται ως παρακρατούμενος φόρος εισοδήματος, με συντελεστή:
α) ένα κόμμα είκοσι τοις εκατό (1,20%), εφόσον πρόκειται για τις αμοιβές μελών διοικητικών συμβουλίων
ανωνύμων εταιρειών, διαχειριστών εταιρειών περιορισμένης ευθύνης και ιδιωτικών κεφαλαιουχικών εταιρει-
ών, συνεταιρισμών, σωματείων, συλλόγων, ακόμη και αν
παρέχονται υπό μορφή ποσοστών ή εξόδων κίνησης,
καθώς και η επιχειρηματική αμοιβή των ομόρρυθμων
εταίρων και των κοινωνών,
β) τρία κόμμα εξήντα τοις εκατό (3,60%) για κάθε άλλη
καταβολή αμοιβής.
3. Υπόχρεος για την απόδοση του Ψηφιακού Τέλους
Συναλλαγής του παρόντος άρθρου είναι ο καταβάλλων
την αμοιβή, ο οποίος παρακρατεί και αποδίδει το Ψηφιακό Τέλος Συναλλαγής κατά τον ίδιο τρόπο και στον
ίδιο χρόνο με τον παρακρατούμενο φόρο εισοδήματος.
Αν δεν υπάρχει υποχρέωση παρακράτησης φόρου
εισοδήματος, η παρακράτηση και απόδοση γίνονται με
αναλογική εφαρμογή του άρθρου 64 του Κώδικα Φορολογίας Εισοδήματος (Κ.Φ.Ε., ν. 4172/2013, Α΄ 167).
Άρθρο 18
Τόκοι υπερημερίας και νόμιμοι τόκοι
1. Επιβάλλεται Ψηφιακό Τέλος Συναλλαγής στους τόκους υπερημερίας και τους τόκους που επιδικάζονται
από δικαστικές αποφάσεις ή προκύπτουν από απόγραφα.
2. Το Ψηφιακό Τέλος Συναλλαγής υπολογίζεται επί
του ποσού των καταβαλλόμενων τόκων του παρόντος
άρθρου με εφαρμογή συντελεστή τρία κόμμα εξήντα
τοις εκατό (3,60%), ανεξάρτητα εάν για την είσπραξη
των τόκων του παρόντος άρθρου εκδίδεται τιμολόγιο ή
άλλο στοιχείο αξίας που προβλέπεται στον ν. 4308/2014
(Α΄ 251).
3. Υποκείμενος του Ψηφιακού Τέλους Συναλλαγής
και υπόχρεος υποβολής δήλωσης και απόδοσης είναι
ο λήπτης των τόκων, με την επιφύλαξη της παρ. 3 του
άρθρου 5.
4. Η υποχρέωση για τη δήλωση και απόδοση του Ψηφιακού Τέλους Συναλλαγής του παρόντος γεννάται κατά
την ημερομηνία καταβολής των τόκων.
Άρθρο 19
Τραπεζικές επιταγές
1. Επιταγές, που προσκομίζονται σε εγκατεστημένα
στην Ελλάδα πιστωτικά ιδρύματα για είσπραξη, ενεχυρίαση ή φύλαξη, καταγράφονται υποχρεωτικά σε πινάκια,
στα οποία επιβάλλεται Ψηφιακό Τέλος Συναλλαγής, με
συντελεστή τρία τοις χιλίοις (3‰), επί της συνολικής αξίας των καταχωριζόμενων στο οικείο πινάκιο επιταγών.
2. Υποκείμενος στο Ψηφιακό Τέλος Συναλλαγής είναι
ο κομιστής της επιταγής. Υπόχρεος υποβολής της δήλωσης και απόδοσης του Ψηφιακού Τέλους Συναλλαγής
είναι το πιστωτικό ίδρυμα.
3. Η υποχρέωση για τη δήλωση και απόδοση του Ψηφιακού Τέλους Συναλλαγής του παρόντος γεννάται κατά
την ημερομηνία καταχώρισης της επιταγής στο πινάκιο.
Άρθρο 20
Συνδρομές καταβαλλόμενες σε επιμελητήρια,
ενώσεις, συλλόγους και σωματεία
1. Επιβάλλεται Ψηφιακό Τέλος Συναλλαγής σε χρηματικά ποσά ή συνδρομές που καταβάλλονται σε επιμελη-
τήρια, ενώσεις, συλλόγους και σωματεία, από τα μέλη
αυτών για τη συμμετοχή τους, χωρίς να αντιστοιχούν σε
ιδιαίτερη αντιπαροχή εκ μέρους του λήπτη της συνδρομής. Το ποσό του οφειλόμενου Ψηφιακού Τέλους Συναλ-
λαγής υπολογίζεται επί του καταβαλλόμενου χρηματικού
ποσού ή της συνδρομής με την εφαρμογή συντελεστή:
α) ένα κόμμα είκοσι τοις εκατό (1,20%), εφόσον πρόκειται για συνδρομή σε σωματεία,
β) δύο κόμμα σαράντα τοις εκατό (2,40%), σε κάθε
άλλη περίπτωση.
2. Υποκείμενος στο Ψηφιακό Τέλος Συναλλαγής, υπόχρεος για την υποβολή δήλωσης και την απόδοση του
Ψηφιακού Τέλους Συναλλαγής είναι ο λήπτης της συνδρομής.
Άρθρο 21
Έπαθλα και βραβεία
1. Επιβάλλεται Ψηφιακό Τέλος Συναλλαγής στα έπαθλα
και τα βραβεία.
2. Το ποσό του Ψηφιακού Τέλους Συναλλαγής υπολογίζεται επί του ποσού του επάθλου ή του βραβείου με
εφαρμογή συντελεστή τρία κόμμα εξήντα τοις εκατό
(3,60%).
3. Υποκείμενος στο Ψηφιακό Τέλος Συναλλαγής είναι
ο δικαιούχος του επάθλου ή βραβείου.
4. Υπόχρεος παρακράτησης του Ψηφιακού Τέλους Συναλλαγής, υποβολής της δήλωσης και απόδοσης του
Ψηφιακού Τέλους Συναλλαγής είναι ο απονέμων το έπαθλο ή το βραβείο ή ο καταβάλλων τα αντίστοιχα ποσά.
ΚΕΦΑΛΑΙΟ Γ΄
ΣΥΝΑΛΛΑΓΕΣ ΜΕ ΤΟ ΔΗΜΟΣΙΟ Ή ΤΟΥΣ
ΦΟΡΕΙΣ ΓΕΝΙΚΗΣ ΚΥΒΕΡΝΗΣΗΣ
Άρθρο 22
Μισθώσεις ακινήτων με αντισυμβαλλόμενο
το Δημόσιο ή φορέα γενικής κυβέρνησης
1. Σε μισθώσεις ακινήτων που βρίσκονται στην ελληνική επικράτεια, όταν ο εκμισθωτής ή ο μισθωτής είναι
το Δημόσιο ή φορέας γενικής κυβέρνησης, επιβάλλεται
Ψηφιακό Τέλος Συναλλαγής που υπολογίζεται επί του
συμφωνηθέντος μισθώματος με εφαρμογή συντελεστή
τρία κόμμα εξήντα τοις εκατό (3,60%).
2. Για τις συμβάσεις της παρ. 1, υποκείμενος στο Ψηφιακό Τέλος Συναλλαγής και βαρυνόμενος με τη σχετική
δαπάνη είναι ο αντισυμβαλλόμενος του Δημοσίου ή του
φορέα γενικής κυβέρνησης.
3. Εφόσον αντισυμβαλλόμενος του Δημοσίου ή του
φορέα γενικής κυβέρνησης είναι ο εκμισθωτής, το οφειλόμενο Ψηφιακό Τέλος Συναλλαγής αποδίδεται από
αυτόν σύμφωνα με την παρ. 2 του άρθρου 5. Αν αυτός
απαλλάσσεται της υποχρέωσης υποβολής δήλωσης
φορολογίας εισοδήματος, το Ψηφιακό Τέλος Συναλλαγής αποδίδεται από αυτόν εφάπαξ για το σύνολο των
συμβατικών μισθωμάτων σύμφωνα με τη διαδικασία
και εντός της προθεσμίας της παρ. 1 του άρθρου 5.
Αν αντισυμβαλλόμενος του Δημοσίου ή του φορέα
γενικής κυβέρνησης είναι ο μισθωτής, η δήλωση υποβάλλεται και το Ψηφιακό Τέλος Συναλλαγής αποδίδεται
σύμφωνα με την παρ. 1 του άρθρου 5.
Άρθρο 23
Αποζημιώσεις καταβαλλόμενες από ή προς το
Δημόσιο και φορείς γενικής κυβέρνησης
1. Σε αποζημιώσεις που καταβάλλονται ή εισπράττονται από το Δημόσιο ή φορείς γενικής κυβέρνησης επι-
βάλλεται Ψηφιακό Τέλος Συναλλαγής με συντελεστή τρία
κόμμα εξήντα τοις εκατό (3,60%), που υπολογίζεται επί
του ποσού της αποζημίωσης. Δεν επιβάλλεται το Ψηφιακό Τέλος Συναλλαγής στην αποζημίωση των ιδιοκτητών
για απαλλοτρίωση της ακίνητης ιδιοκτησίας τους.
2. Σε αποζημιώσεις που καταβάλλει το Δημόσιο ή
φορέας γενικής κυβέρνησης, υποκείμενος του Ψηφιακού Τέλους Συναλλαγής είναι ο δικαιούχος της απο-
ζημίωσης. Το Ψηφιακό Τέλος Συναλλαγής υπολογίζεται, παρακρατείται και αποδίδεται από το Δημόσιο ή
τον φορέα γενικής κυβέρνησης που καταβάλλει την
αποζημίωση.
3. Σε αποζημιώσεις που καταβάλλονται προς το Δημόσιο ή φορείς γενικής κυβέρνησης, υποκείμενος στο Ψη-
φιακό Τέλος Συναλλαγής και υπόχρεος για τη δήλωση και
την απόδοσή του είναι ο καταβάλλων την αποζημίωση.
Άρθρο 24
Επιδοτήσεις, οικονομικές ενισχύσεις,
επιχορηγήσεις από το Δημόσιο ή φορείς
γενικής κυβέρνησης
1. Επιβάλλεται Ψηφιακό Τέλος Συναλλαγής με συντελεστή τρία κόμμα εξήντα τοις εκατό (3,60%), στις πάσης
φύσεως μονομερείς μεταβιβάσεις πόρων από το Δημόσιο ή τον φορέα γενικής κυβέρνησης, που γίνονται με
σκοπό την οικονομική ενίσχυση του λήπτη αυτών.
2. Δεν επιβάλλεται το Ψηφιακό Τέλος Συναλλαγής:
α) στα χρηματικά εντάλματα πληρωμής επιχορηγήσεων από το Δημόσιο ή τους φορείς γενικής κυβέρνη-
σης προς τους δημόσιους οργανισμούς ή τις δημόσιες
επιχειρήσεις με μοναδικό μέτοχο το Δημόσιο, για την
εκτέλεση έργων ή την κάλυψη ελλειμμάτων του προϋπολογισμού τους,
β) στις ενισχύσεις που καταβάλλονται λόγω φυσικών
καταστροφών, σε όσους έχουν πληγεί ή έχουν υποστεί οικονομικές απώλειες λόγω αυτών, δυνάμει του
ν. 4797/2021 (Α΄ 66) ή δυνάμει άλλων διατάξεων αρμοδιότητας της Γενικής Γραμματείας Αποκατάστασης Φυσι-
κών Καταστροφών και Κρατικής Αρωγής του Υπουργείου
Κλιματικής Κρίσης και Πολιτικής Προστασίας,
γ) σε επιδόματα που καταβάλλει ο Οργανισμός Προνοιακών Επιδομάτων και Κοινωνικής Αλληλεγγύης,
καθώς και σε επιδόματα και παροχές σε χρήμα, ιδίως
αναπηρίας, ασθένειας, μητρότητας, έξοδα κηδείας που
χορηγούνται από τον Ηλεκτρονικό Εθνικό Φορέα Κοινωνικής Ασφάλισης,
δ) στις συνδρομές, εισφορές, επιχορηγήσεις και κάθε
είδους χρηματικές ενισχύσεις που χορηγούνται από το
Δημόσιο ή τους φορείς γενικής κυβέρνησης σε κάθε είδους νομικό πρόσωπο δημοσίου δικαίου, καθώς και από
τους Ο.Τ.Α. και κάθε νομικό ή φυσικό πρόσωπο σε ευεργετικά ταμεία δημόσιων υπαλλήλων, υπαλλήλων Ο.Τ.Α.,
εκκλησιαστικών υπαλλήλων και ιδιωτικών υπαλλήλων
ή εργατών, εκπαιδευτικά, φιλανθρωπικά, εθνωφελή και
κοινωφελή σωματεία ή ιδρύματα, ταμεία, οργανισμούς
και επιτροπές, καθώς στις επιχορηγήσεις προς νομικά
πρόσωπα δημοσίου ή ιδιωτικού δικαίου της παρ. 4 του
άρθρου 7 του ν. 2557/1997 (Α΄ 271),
ε) στις επιδοτήσεις της Δημόσιας Υπηρεσίας Απασχόλησης (Δ.ΥΠ.Α.) προς βιομηχανικές και βιοτεχνικές επι-
χειρήσεις που προσφέρονται για την πρακτική άσκηση
μαθητών που παρακολουθούν προγράμματα τεχνικής ή
επαγγελματικής εκπαίδευσης σε εκπαιδευτικές μονάδες
οποιουδήποτε φορέα, σύμφωνα με τις παρ. 1 και 5 του
άρθρου 18 του ν. 1262/1982 (Α΄ 70), περί επιχορήγησης
βιομηχανικών και βιοτεχνικών επιχειρήσεων που προσφέρονται για πρακτική άσκηση μαθητών, καθώς και
στην καταβολή των επιχορηγήσεων της Δ.ΥΠ.Α. προς
εργοδότες, για τη συμμετοχή τους σε προγράμματα
απασχόλησης και αυταπασχόλησης ανέργων, που καταρτίζονται με αποφάσεις του Υπουργού Εργασίας και
Κοινωνικής Ασφάλισης, σύμφωνα με τις παρ. 1 και 6 του
άρθρου 29 του ν. 1262/1982, περί ρυθμίσεων για την
καταπολέμηση της ανεργίας,
στ) στους πόρους του Λογαριασμού για την Απασχόληση και την Επαγγελματική Κατάρτιση που αποδίδο-
νται στις επιχειρήσεις και αφορούν στην επαγγελματική
κατάρτιση,
ζ) στην αποζημίωση των φοιτητών και σπουδαστών
που πραγματοποιούν άσκηση σε επάγγελμα, που καθορίζεται με κοινή απόφαση των Υπουργών Παιδείας,
Θρησκευμάτων και Αθλητισμού, Εθνικής Οικονομίας
και Οικονομικών και του τυχόν συναρμόδιου Υπουργού, σύμφωνα με την περ. β) της παρ. 4 του άρθρου 11
του ν. 2327/1995 (Α΄ 156), περί θεμάτων τριτοβάθμιας
εκπαίδευσης,
η) στις επιχορηγήσεις και επιδοτήσεις επιτοκίου που
καταβάλλονται με το άρθρο 14 του ν. 1116/1981 (Α΄ 8),
περί φορολογικής μεταχείρισης των επιχορηγήσεων και
των επιδοτήσεων επιτοκίου,
θ) στις πάσης φύσεως επιδοτήσεις και οικονομικές ενισχύσεις που καταβάλλονται σε βάρος των πιστώσεων
του Ειδικού Λογαριασμού Εγγυήσεων Γεωργικών Προϊόντων του άρθρου 26 του ν. 992/1979 (Α΄ 280) και σύμφω-
να με το άρθρο 64 του ν. 1249/1982 (Α΄ 43), με το οποίο
κυρώθηκε η υπό στοιχεία 4746.97/3025/12.11.1981 κοινή απόφαση των Υπουργών Οικονομικών και Γεωργίας,
ι) στις επιδοτήσεις, επιχορηγήσεις και ενισχύσεις
που καταβάλλονται σε φυσικά ή νομικά πρόσωπα που
ασκούν επιχειρηματική δραστηριότητα, στο πλαίσιο
πιστώσεων του Προγράμματος Δημοσίων Επενδύσεων
ή επενδυτικών και αναπτυξιακών προγραμμάτων που
χρηματοδοτούνται συνολικά ή μερικά από το Δημόσιο
ή φορέα γενικής κυβέρνησης ή πόρους της Ευρωπαϊκής
Ένωσης, περιλαμβανόμενων ποσών που καταβάλλονται
προς ενεργοβόρες ή άλλες επιχειρήσεις στο πλαίσιο
μέτρων και μηχανισμών αποζημίωσης που εγκρίνονται
από την Ευρωπαϊκή Επιτροπή, σύμφωνα με το ενωσιακό
πλαίσιο για τις κρατικές ενισχύσεις.
3. Το Ψηφιακό Τέλος Συναλλαγής των μονομερών μεταβιβάσεων της παρ. 1 υπολογίζεται επί του εκάστοτε
πραγματικά καταβαλλόμενου ποσού αυτών, παρακρατείται κατά την καταβολή της επιδότησης ή της ενίσχυ-
σης ή της επιχορήγησης στον δικαιούχο από το Δημόσιο ή τον φορέα γενικής κυβέρνησης που διενεργεί την
πληρωμή και αποδίδεται στη Φορολογική Διοίκηση από
τον φορέα που διενεργεί την πληρωμή.
Άρθρο 25
Αμοιβή Δημοσίου ή φορέων γενικής
κυβέρνησης για παροχή υπηρεσίας
Επιβάλλεται Ψηφιακό Τέλος Συναλλαγής με συντελεστή τρία κόμμα εξήντα τοις εκατό (3,60%), επί της
αμοιβής που εισπράττει το Δημόσιο ή φορέας γενικής
κυβέρνησης για την παροχή υπηρεσιών που παρέχονται
στο πλαίσιο της αποστολής του βάσει σύμβασης. Υποκείμενος του Ψηφιακού Τέλος Συναλλαγής και υπόχρεος
για τη δήλωση και απόδοση αυτού είναι ο λήπτης των
υπηρεσιών.
Άρθρο 26
Αμοιβές για συμμετοχή σε συμβούλια
και επιτροπές
1. Στις αμοιβές που καταβάλλονται από το Δημόσιο ή
φορείς γενικής κυβέρνησης για τη συμμετοχή σε συμβούλια και επιτροπές επιβάλλεται Ψηφιακό Τέλος Συ-
ναλλαγής με συντελεστή ένα κόμμα είκοσι τοις εκατό
(1,20%).
2. Το Ψηφιακό Τέλος Συναλλαγής υπολογίζεται επί του
μικτού ποσού της οφειλόμενης αμοιβής και παρακρατείται και αποδίδεται κατά τον ίδιο τρόπο και στον ίδιο
χρόνο με τον παρακρατούμενο φόρο από τον υπόχρεο
σε παρακράτηση φόρου. Αν δεν υπάρχει υποχρέωση
παρακράτησης φόρου εισοδήματος, η παρακράτηση και απόδοση γίνονται με αναλογική εφαρμογή
του άρθρου 64 του Κώδικα Φορολογίας Εισοδήματος
(ν. 4172/2013, Α΄ 167).
Άρθρο 27
Είσπραξη προστίμων και παρεμφερών
εσόδων του Δημοσίου και των φορέων
γενικής κυβέρνησης
1. Επιβάλλεται Ψηφιακό Τέλος Συναλλαγής με συντελεστή δύο κόμμα σαράντα τοις εκατό (2,40%) στα παρακά-
τω χρηματικά ποσά που εισπράττονται από το Δημόσιο
και τους φορείς γενικής κυβέρνησης ή από φορείς που
ενεργούν με εντολή και για λογαριασμό του:
α) πρόστιμα πάσης φύσεως που επιβάλλονται με απόφαση αρμόδιας αρχής περιλαμβανομένων και των αυ-
τοτελών προστίμων της φορολογικής και τελωνειακής
νομοθεσίας,
β) χρηματικές ποινές πάσης φύσεως,
γ) έξοδα ποινικής διαδικασίας,
δ) πρόστιμα σε εκτέλεση πειθαρχικών αποφάσεων
καθώς και το αντίτιμο εξαγοράς πειθαρχικών ποινών.
2. Αν υπάρχει κύρια οφειλή, στις ως άνω περιπτώσεις
το Ψηφιακό Τέλος Συναλλαγής συνεισπράττεται με την
κύρια οφειλή.
Άρθρο 28
Συναλλαγές που διενεργούνται σε
κτηματολογικά γραφεία
1. Επιβάλλεται Ψηφιακό Τέλος Συναλλαγής με συντελεστή ένα κόμμα είκοσι τοις εκατό (1,20%) κατά τη με-
ταγραφή της σύμβασης μίσθωσης ακινήτου διάρκειας
άνω των εννέα (9) ετών στο βιβλίο μεταγραφών του αρμόδιου υποθηκοφυλακείου ή κτηματολογικού γραφείου
της περιφέρειας όπου βρίσκεται το ακίνητο. Ειδικότερα:
α) Το ποσό του οφειλόμενου Ψηφιακού Τέλους Συναλλαγής υπολογίζεται επί του συνολικού ποσού των
συμβατικών μισθωμάτων.
β) Υπόχρεος προς απόδοση είναι ο συμβολαιογράφος
που συντάσσει την οικεία πράξη, ο οποίος εισπράττει
από τους συμβαλλομένους και αποδίδει το Ψηφιακό
Τέλος Συναλλαγής στη Φορολογική Διοίκηση. Το οφειλόμενο τέλος Συναλλαγής αποδίδεται εφάπαξ σύμφωνα
με τα οριζόμενα στην παρ. 1 του άρθρου 5.
2. Ψηφιακό Τέλος Συναλλαγής με συντελεστή τρία
κόμμα εξήντα τοις εκατό (3,60%) επιβάλλεται στην
πράξη εγγραφής υποθήκης ή τροπής προσημείωσης σε
υποθήκη ακινήτου βάσει νόμου ή δικαστικής απόφασης.
Ειδικότερα:
α) Το ποσό του οφειλόμενου Ψηφιακού Τέλους Συναλλαγής υπολογίζεται επί του ποσού για το οποίο εγγρά-
φεται η υποθήκη και η απόδοση πραγματοποιείται πριν
από την πράξη εγγραφής.
β) Στο Ψηφιακό Τέλος Συναλλαγής υπόκειται και είναι
υπόχρεος για την απόδοσή του το πρόσωπο που αιτείται
την πράξη εγγραφής υποθήκης ή τροπής προσημείωσης
σε υποθήκη.
3. Δεν επιβάλλεται Ψηφιακό Τέλος Συναλλαγής:
α) στην πράξη εγγραφής υποθήκης ή τροπής προσημείωσης σε υποθήκη ακινήτου για εξασφάλιση οφειλών
βεβαιωμένων στη Φορολογική Διοίκηση ή οφειλών προς
φορείς κοινωνικής ασφάλισης,
β) στην εγγραφή υποθήκης επί ακινήτων των πρακτόρων του Εθνικού Λαχείου ή τρίτων προς εξασφάλιση
πληρωμής αντιτίμου των γραμματίων κρατικών λαχείων
που τους παραδίδονται από το Δημόσιο,
γ) σε εγγραφή υποθήκης ή τροπή προσημείωσης
σε υποθήκη που γίνεται σε εξασφάλιση δανείου από
χρηματοπιστωτικό ίδρυμα ή ομολογιακού δανείου του
ν. 4548/2018 (Α΄ 104).
Άρθρο 29
Έκδοση απογράφου και αποδεικτικά έγγραφα
ενώπιον δικαστηρίων
1. Ψηφιακό Τέλος Συναλλαγής επιβάλλεται επί της
έκδοσης απογράφου του άρθρου 918 του Κώδικα Πολιτικής Δικονομίας (π.δ. 503/1985, Α΄ 182) και υπολογί-
ζεται επί του επιδικαζόμενου ποσού με βάση τους εξής
συντελεστές:
α) Με συντελεστή τρία κόμμα εξήντα τοις εκατό
(3,60%) για:
αα) το κεφάλαιο και τους τόκους που απορρέουν από
διαφορές ενοχικού δικαίου, διαφορές από επαγγελματικές μισθώσεις και διαφορές που αφορούν διατροφή,
αβ) το κεφάλαιο που απορρέει από διαφορές σχετικά
με ασφαλιστικές αποζημιώσεις,
αγ) τους τόκους που απορρέουν από διαφορές σχετικά
με μισθώσεις κατοικιών, εργατικές διαφορές, διαφορές
από τιμολόγια, διαφορές από αξιόγραφα για τα οποία
καταβλήθηκε Φόρος Προστιθέμενης Αξίας, διαφορές
από ομόλογο, διαφορές από τραπεζικά δάνεια και δάνεια
της Δημόσιας Υπηρεσίας Απασχόλησης και του τέως Οργανισμού Εργατικής Κατοικίας και διαφορές από οφειλές
από πιστωτικές κάρτες.
β) Με συντελεστή δύο κόμμα σαράντα τοις εκατό
(2,40%) για:
βα) το κεφάλαιο και τους τόκους που απορρέουν από
διαφορές εμπορικού δικαίου και αυτοκινητικές διαφορές,
ββ) τους τόκους που απορρέουν από διαφορές από
επιταγές, εμπορικά ομόλογα και αλληλόχρεους λογαριασμούς.
2. Δεν καταβάλλεται Ψηφιακό Τέλος Συναλλαγής για
την έκδοση απογράφου, όταν ο εκτελεστός τίτλος αφορά:
α) διαφορές επί συναλλαγματικών και γραμματίων εις
διαταγή,
β) διαφορές επί δανείων χορηγουμένων από το Ταμείο
Παρακαταθηκών και Δανείων,
γ) απόφαση περί απόδοσης πράγματος,
δ) επιδικασθείσα δικαστική δαπάνη.
3. Το Ψηφιακό Τέλος Συναλλαγής αποδίδεται στη Φορολογική Διοίκηση και αποδεικτικό της καταβολής του
προσκομίζεται στην αρμόδια δικαστική αρχή ως προϋπόθεση για την έκδοση του απογράφου.
ΚΕΦΑΛΑΙΟ Δ΄
ΠΑΓΙΟ ΨΗΦΙΑΚΟ ΤΕΛΟΣ ΣΥΝΑΛΛΑΓΗΣ
Άρθρο 30
Περιπτώσεις επιβολής πάγιου Ψηφιακού
Τέλους Συναλλαγής
Στην έκδοση και ανανέωση των ακόλουθων αδειών
και εγγράφων επιβάλλεται το αντίστοιχο πάγιο Ψηφιακό
Τέλος Συναλλαγής:
α) Στην άδεια θήρας, καθώς και στην ανανέωσή της,
επιβάλλεται Ψηφιακό Τέλος Συναλλαγής δεκαπέντε (15)
ευρώ.
β) Στην άδεια μεταβολής ή προσθήκης επωνύμου,
επιβάλλεται Ψηφιακό Τέλος Συναλλαγής δεκαπέντε (15)
ευρώ.
γ) Στην άδεια οδηγού αυτοκινήτου και μοτοσυκλέτας,
καθώς και στην ανανέωσή της, επιβάλλεται Ψηφιακό
Τέλος Συναλλαγής δεκαπέντε (15) ευρώ.
δ) Στις άδειες οπλοφορίας και στις λοιπές σχετικές
άδειες επιβάλλεται Ψηφιακό Τέλος Συναλλαγής ως εξής:
δα) Στις άδειες οπλοφορίας, προς άσκηση στη σκοποβολή, επιβάλλεται Ψηφιακό Τέλος Συναλλαγής δεκα-
πέντε (15) ευρώ.
δβ) Στις λοιπές άδειες οπλοφορίας επιβάλλεται Ψηφιακό Τέλος Συναλλαγής σαράντα πέντε (45) ευρώ.
δγ) Στην επέκταση των εν γένει αδειών οπλοφορίας
επιβάλλεται Ψηφιακό Τέλος Συναλλαγής δεκαπέντε (15)
ευρώ.
δε) Στις άδειες εμπορίας όπλων, πυρομαχικών, εκρηκτικών υλών και λοιπών ειδών του ν. 2168/1993 (Α΄ 147),
φωτοβολίδων, βεγγαλικών, πυροτεχνικών παιδικών
αθυρμάτων και λοιπών ειδών του ν. 456/1976 (Α΄ 277),
κατασκευής, επισκευής, συναρμολόγησης των ειδών των
ν. 2168/1993 και 456/1976, καθώς και κατασκευής, γόμωσης και αναγόμωσης φυσιγγίων, επιβάλλεται Ψηφιακό
Τέλος Συναλλαγής ενενήντα (90) ευρώ.
δστ) Στις άδειες εισαγωγής και μεταφοράς από το εξωτερικό των ειδών των ν. 2168/1993 και 456/1976 που
προορίζονται για εμπορία, επιβάλλεται Ψηφιακό Τέλος
Συναλλαγής τριάντα (30) ευρώ.
ε) Στις άδειες παραμονής και εργασίας, που χορηγούνται σε αλλοδαπούς και τα δελτία ταυτότητας αυτών,
καθώς και στις ανανεώσεις τους, εφόσον δεν προβλέπεται διαφορετικά για λόγους αμοιβαιότητας, επιβάλλεται
Ψηφιακό Τέλος Συναλλαγής ως ακολούθως:
εα) Στις άδειες βραχείας διάρκειας επιβάλλεται Ψηφιακό Τέλος Συναλλαγής τριάντα (30) ευρώ.
εβ) Στις άδειες ετήσιας διάρκειας επιβάλλεται Ψηφιακό
Τέλος Συναλλαγής εξήντα (60) ευρώ.
εγ) Στις άδειες διάρκειας δύο (2) ετών και άνω επιβάλλεται Ψηφιακό Τέλος Συναλλαγής ενενήντα (90) ευρώ.
στ) Στην έκδοση δελτίου αστυνομικής ταυτότητας επιβάλλεται Ψηφιακό Τέλος Συναλλαγής δέκα (10) ευρώ. Για
τα μέλη πολύτεκνων οικογενειών, το ποσό του πρώτου
εδαφίου ορίζεται στο ήμισυ.
ζ) Στην έκδοση διαβατηρίου επιβάλλεται:
ζα) για διαβατήριο ενηλίκων και ανηλίκων άνω των
δεκατεσσάρων (14) ετών, δεκαετούς διάρκειας, πάγιο
Ψηφιακό Τέλος Συναλλαγής είκοσι δύο (22) ευρώ,
ζβ) για διαβατήριο ανηλίκων κάτω των δεκατεσσάρων
(14) ετών, τριετούς διάρκειας, πάγιο Ψηφιακό Τέλος Συναλλαγής δεκατρία (13) ευρώ,
ζγ) για διαβατήριο διάρκειας δεκατριών (13) μηνών,
που χορηγείται κατ’ εξαίρεση, σύμφωνα με την παρ. 3
του άρθρου 1 του π.δ. 25/2022, (Α΄ 66) και την παρ. 3
του άρθρου 4 του π.δ. 25/2022, πάγιο Ψηφιακό Τέλος
Συναλλαγής εννέα (9) ευρώ,
ζδ) για διαβατήριο διάρκειας οχτώ (8) μηνών, όταν
η λήψη δακτυλικών αποτυπωμάτων είναι προσωρινά
αδύνατη, πάγιο Ψηφιακό Τέλος Συναλλαγής τεσσάρων
ευρώ και πενήντα λεπτών (4,50 ευρώ),
ζε) για διαβατήριο διάρκειας τριών (3) μηνών, σύμφωνα με την περ. β΄ της παρ. 4 του άρθρου 1 του π.δ.
25/2022, πάγιο Ψηφιακό Τέλος Συναλλαγής τεσσάρων
ευρώ και πενήντα λεπτών (4,50 ευρώ).
ΚΕΦΑΛΑΙΟ Ε΄
ΕΞΟΥΣΙΟΔΟΤΙΚΕΣ, ΜΕΤΑΒΑΤΙΚΕΣ ΚΑΙ
ΚΑΤΑΡΓΟΥΜΕΝΕΣ ΔΙΑΤΑΞΕΙΣ
Άρθρο 31
Εξουσιοδοτικές διατάξεις
Με απόφαση του Διοικητή της Ανεξάρτητης Αρχής
Δημοσίων Εσόδων:
1) καθορίζονται η διαδικασία και ο τρόπος δήλωσης,
απόδοσης και επιστροφής του Ψηφιακού Τέλους Συναλλαγής,
2) δύναται να προβλέπονται διαδικασία και προθεσμία
δήλωσης και απόδοσης του Ψηφιακού Τέλους Συναλλαγής κατά τρόπο διάφορο των οριζόμενων στις παρ. 1,
2 και 3 του άρθρου 5, εφόσον υπόχρεος δήλωσης και
απόδοσης είναι φορέας της γενικής κυβέρνησης.
Άρθρο 32
Μεταβατικές διατάξεις - Προσθήκη περ. 54
στο Παράρτημα Α΄ του Κώδικα Φορολογικής
Διαδικασίας
1. Όπου γίνεται αναφορά σε «τέλος χαρτοσήμου», νοείται εφεξής το «Ψηφιακό Τέλος Συναλλαγής».
2. Ψηφιακό Τέλος Συναλλαγής επιβάλλεται σε πράξεις,
συμβάσεις και συναλλαγές που καταρτίζονται ή διενεργούνται από την 1η Δεκεμβρίου 2024. Συναλλαγές που
καταρτίζονται μέχρι την 30ή Νοεμβρίου 2024 επιβαρύνονται με τέλος χαρτοσήμου και η βεβαίωση μπορεί να
γίνει και μετά την 1η Δεκεμβρίου 2024, με την επιφύλαξη
των διατάξεων περί παραγραφής.
3. Όπου η επιβολή ή η καταβολή Ψηφιακού Τέλους
Συναλλαγής εξαρτάται από την προηγούμενη καταβολή
Ψηφιακού Τέλους Συναλλαγής, η προϋπόθεση της καταβολής καλύπτεται, αν έχει καταβληθεί για την αντίστοιχη
συναλλαγή τέλος χαρτοσήμου.
4. Ψηφιακό Τέλος Συναλλαγής επιβάλλεται επίσης:
α) σε ανανεώσεις αρχικών συμβάσεων που έχουν
συναφθεί πριν από την έναρξη ισχύος του παρόντος,
εφόσον συντρέχει περίπτωση αύξησης της χρηματικής
παροχής που αποτέλεσε αντικείμενο της αρχικής σύμβασης και αυτή είχε υπαχθεί στο οικείο τέλος χαρτοσήμου,
β) σε ανανεώσεις αρχικών συμβάσεων, για τις οποίες
οφείλεται το τέλος του π.δ. της 28ης Ιουλίου 1931, περί
τελών χαρτοσήμου (Α΄ 239), με καταληκτική ημερομηνία
δήλωσης απόδοσης μετά την έναρξη ισχύος του παρόντος,
γ) σε παρεπόμενες συμβάσεις, για τις οποίες οφείλεται
το τέλος του π.δ. της 28ης Ιουλίου 1931, περί τελών χαρτοσήμου, καθώς και σε παρεπόμενες αρχικών συμβάσε-
ων, οι οποίες απαλλάσσονταν από το τέλος του π.δ. της
28ης Ιουλίου 1931, με καταληκτική ημερομηνία δήλωσης
και απόδοσης μετά την έναρξη ισχύος του παρόντος,
δ) αποδεικτικά που εκδίδονται από δικαστικές αρχές
σύμφωνα με τα οριζόμενα στο άρθρο 29, εφόσον δεν
έχουν υπαχθεί σε τέλος χαρτοσήμου,
ε) σε συμβάσεις που συνάπτονται στην αλλοδαπή μετά
τη δημοσίευση του παρόντος, αντιστοιχούν σε συμβάσεις ή συναλλαγές που προβλέπονται στον παρόντα
νόμο και εκτελούνται υλικά μετά την έναρξη ισχύος του.
5. Απαλλακτικές ρυθμίσεις επιβολής τελών χαρτοσήμου, διατηρούνται σε ισχύ και νοούνται εφεξής ως απαλ-
λαγές από το Ψηφιακό Τέλος Συναλλαγής, ακόμα και εάν
δεν προβλέπονται στον παρόντα νόμο.
6. Στο Παράρτημα Α΄ του Κώδικα Φορολογικής Διαδικασίας (ν. 5104/2024, Α΄ 58), προστίθεται περ. 54 ως εξής:
«54. Ψηφιακό Τέλος Συναλλαγής».
Άρθρο 33
Καταργούμενες διατάξεις
Από την 1η Ιανουαρίου 2025 καταργούνται:
α) το π.δ. της 28ης Ιουλίου 1931 «περί Κώδικος των
νόμων περί Τελών Χαρτοσήμου» (Α΄ 239), όλες οι ειδικότερες διατάξεις που προβλέπουν την επιβολή τέλους
χαρτοσήμου σε διάφορες συναλλαγές, καθώς και κάθε
κανονιστική πράξη που έχει εκδοθεί κατ’ εξουσιοδότηση
αυτών και ρυθμίζει θέματα φορολογίας τέλους χαρτοσήμου,
β) η περ. Γ΄ της παρ. 1 του άρθρου 11 του ν. 4169/1961
(Α΄ 81), περί κοινωνικής εισφοράς.
ΜΕΡΟΣ Γ΄
ΑΛΛΕΣ ΡΥΘΜΙΣΕΙΣ ΘΕΜΑΤΩΝ ΥΠΟΥΡΓΕΙΟΥ
ΕΘΝΙΚΗΣ ΟΙΚΟΝΟΜΙΑΣ ΚΑΙ ΟΙΚΟΝΟΜΙΚΩΝ
ΚΕΦΑΛΑΙΟ Α΄
ΦΟΡΟΛΟΓΙΚΕΣ ΡΥΘΜΙΣΕΙΣ
Άρθρο 34
Εκσυγχρονισμός Κώδικα Φόρου
Προστιθέμενης Αξίας - Τροποποίηση παρ. 1
άρθρου 27, άρθρου 28, παρ. 3 και 4 άρθρου 33,
παρ. 9 άρθρου 39, παρ. 10 άρθρου 47γ και
παρ. 1 άρθρου 63 Κώδικα Φόρου
Προστιθέμενης Αξίας
1. Η υποπερ. ββ) της περ. στ) της παρ. 1 του άρθρου 27
του Κώδικα Φόρου Προστιθέμενης Αξίας (Κώδικας
Φ.Π.Α., ν. 2859/2000, Α΄ 248), περί ειδικών απαλλαγών,
αντικαθίσταται ως εξής:
«ββ) για τις ανάγκες διεθνών οργανισμών, άλλων από
αυτούς που αναφέρονται στην υποπερ. δδ), οι οποίοι
αναγνωρίζονται ως διεθνείς οργανισμοί από τις δημόσιες
αρχές του κράτους μέλους υποδοχής, καθώς και για τις
ανάγκες των μελών των οργανισμών αυτών, με βάση
τα όρια και με τις προϋποθέσεις που καθορίζονται από
τις διεθνείς συμβάσεις για την ίδρυση των οργανισμών
αυτών ή από τις συμφωνίες για την έδρα τους,».
2. Στο άρθρο 28 του Κώδικα Φ.Π.Α., περί απαλλαγών
στην παράδοση αγαθών σε άλλο κράτος μέλος, επέρχονται οι εξής τροποποιήσεις: α) στην παρ. 1: αα) στην
υποπερ. αβ), οι λέξεις «και έχει γνωστοποιήσει αυτόν τον
αριθμό φορολογικού μητρώου στον προμηθευτή» αντικαθίστανται από τις λέξεις «και τον έχει γνωστοποιήσει
στον προμηθευτή», αβ) προστίθεται τελευταίο εδάφιο,
αγ) η περ. β) αντικαθίσταται, αδ) στην περ. γ) οι λέξεις
«στην περίπτωση α΄ απαλλαγή» αντικαθίστανται από τις
λέξεις «στις περ. α) και β) απαλλαγές», αε) στην περ. δ) οι
λέξεις «της παραπάνω περίπτωσης α΄» αντικαθίστανται
από τις λέξεις «της περ. α)» και μετά τις λέξεις «κατά την
προηγούμενη δωδεκάμηνη χρονική» αφαιρούνται οι
λέξεις «ή δωδεκάμηνη διαχειριστική», β) η παρ. 2 αντικαθίσταται, γ) στην παρ. 3: γα) οι λέξεις «Με αποφάσεις
του Υπουργού Οικονομικών» αντικαθίστανται από τις
λέξεις «Με αποφάσεις του Διοικητή της Ανεξάρτητης
Αρχής Δημοσίων Εσόδων», γβ) οι λέξεις «άρθρου αυτού»
αντικαθίστανται από τις λέξεις «παρόντος άρθρου» και
μετά από νομοτεχνικές βελτιώσεις, το άρθρο 28 διαμορφώνεται ως εξής:
«Άρθρο 28
Απαλλαγές στην παράδοση αγαθών
σε άλλο κράτος μέλος
1. Απαλλάσσονται από τον φόρο:
α) η παράδοση αγαθών, κατά την έννοια του άρθρου 5,
τα οποία αποστέλλονται ή μεταφέρονται σε άλλο κράτος
μέλος από τον πωλητή ή τον αποκτώντα ή από άλλο
πρόσωπο που ενεργεί για λογαριασμό τους, εφόσον
πληρούνται οι ακόλουθες προϋποθέσεις:
αα) τα αγαθά παραδίδονται σε άλλον υποκείμενο στον
φόρο ή σε νομικό πρόσωπο μη υποκείμενο στον φόρο
που ενεργεί με αυτή την ιδιότητα σε άλλο κράτος μέλος,
αβ) ο υποκείμενος στον φόρο ή το μη υποκείμενο στον
φόρο νομικό πρόσωπο για τους οποίους πραγματοποιείται η παράδοση, διαθέτει αριθμό φορολογικού μητρώου
Φ.Π.Α. σε άλλο κράτος μέλος και τον έχει γνωστοποιήσει
στον προμηθευτή.
Η ως άνω απαλλαγή δεν εφαρμόζεται στις παραδόσεις
αγαθών προς υποκείμενους στον φόρο ή νομικά πρόσωπα μη υποκείμενα στον φόρο, των οποίων οι ενδοκοινο-
τικές αποκτήσεις αγαθών δεν υπόκεινται στον Φ.Π.Α. με
βάση τα δύο πρώτα εδάφια της παρ. 2 του άρθρου 11.
β) Η παράδοση:
βα) καινούργιων μεταφορικών μέσων, τα οποία αποστέλλονται ή μεταφέρονται σε άλλο κράτος μέλος προς
τον αποκτώντα, από τον πωλητή ή τον αποκτώντα ή
από άλλο πρόσωπο που ενεργεί για λογαριασμό τους,
εφόσον ο αποκτών είναι πρόσωπο που εμπίπτει στις διατάξεις του δεύτερου εδαφίου της περ. α), ή οποιοδήποτε
άλλο πρόσωπο μη υποκείμενο στον φόρο, και
ββ) αγαθών που υπόκεινται σε ειδικούς φόρους κατανάλωσης, τα οποία αποστέλλονται ή μεταφέρονται
σε άλλο κράτος μέλος προς τον αποκτώντα, από τον
πωλητή ή τον αποκτώντα ή από άλλο πρόσωπο που
ενεργεί για λογαριασμό τους, εφόσον ο αποκτών είναι
πρόσωπο που εμπίπτει στις διατάξεις του δεύτερου εδαφίου της περ. α΄ και τα αγαθά αυτά διακινούνται υπό
καθεστώς αναστολής καταβολής των ειδικών φόρων
κατανάλωσης.
γ) Η παράδοση αγαθών κατά την έννοια της παρ. 3 του
άρθρου 7, οι οποίες θα καλύπτονταν από την προβλεπόμενη στις περ. α) και β) απαλλαγές, αν είχαν πραγμα-
τοποιηθεί προς άλλον υποκείμενο στον φόρο.
δ) Η εισαγωγή και η ενδοκοινοτική απόκτηση αγαθών
που πραγματοποιούνται από υποκείμενο στον φόρο και
η παράδοση αγαθών προς υποκείμενο στον φόρο, με
σκοπό την παράδοσή τους με τους όρους της περ. α),
καθώς και η παροχή υπηρεσιών που αφορούν αυτές τις
παραδόσεις αγαθών με προορισμό ένα άλλο κράτος
μέλος, μέχρι του ποσού των παραδόσεων αυτών, που
πραγματοποίησε ο υποκείμενος στον φόρο, κατά την
προηγούμενη δωδεκάμηνη χρονική περίοδο.
Η παρούσα απαλλαγή, καθώς και η απαλλαγή που προβλέπεται στην περ. ζ) της παρ. 1 του άρθρου 24, παρέχε-
ται συνολικά μέχρι του κοινού ορίου, που προβλέπεται
από τις διατάξεις αυτές.
1α. Η απαλλαγή που προβλέπεται στο πρώτο εδάφιο
της περ. α) της παρ. 1 δεν εφαρμόζεται, όταν ο προμηθευτής δεν έχει εκπληρώσει τις υποχρεώσεις σχετικά με
την υποβολή ανακεφαλαιωτικού πίνακα ή όταν ο ανακεφαλαιωτικός πίνακας, που έχει υποβάλει, δεν περιέχει τις
ορθές πληροφορίες σχετικά με την εν λόγω παράδοση,
εκτός αν ο προμηθευτής μπορεί να αιτιολογήσει δεόντως την παράλειψή του κατά τρόπο ικανοποιητικό στις
αρμόδιες αρχές.
2. Το παρόν άρθρο δεν εφαρμόζεται στις παραδόσεις
αγαθών που πραγματοποιούνται από υποκείμενους
στον φόρο, σύμφωνα με τα άρθρα 39, 45 και 46.
3. Με απόφαση του Διοικητή της Ανεξάρτητης Αρχής
Δημοσίων Εσόδων ρυθμίζεται κάθε λεπτομέρεια για την
εφαρμογή του παρόντος άρθρου.»
3. Στην παρ. 3 του άρθρου 33 του Κώδικα Φ.Π.Α., περί
διακανονισμού εκπτώσεων, επέρχονται οι εξής τροποποιήσεις: α) στην περ. α): αα) στην υποπερ. γγ) οι λέξεις
«της περίπτωσης γ΄ της παρ. 9 του Ν. 1665/1986» αντικαθίστανται από τις λέξεις «της περ. γ) της παρ. 8 του
ν. 1665/1986 (A΄ 194)», αβ) η υποπερ. δδ) αντικαθίσταται,
β) το δεύτερο εδάφιο αντικαθίσταται, γ) στο τρίτο εδάφιο οι λέξεις «της πενταετίας» διαγράφονται, και μετά
από νομοτεχνικές βελτιώσεις η παρ. 3 διαμορφώνεται
ως εξής:
«3. Σε περίπτωση παράδοσης αγαθών επένδυσης ή
οριστικής παύσης της χρησιμοποίησης αυτών σε φορολογητέες πράξεις, κατά τη διάρκεια πενταετίας ή δε-
καετίας, προκειμένου για ακίνητα της παρ. 2, ενεργείται
εφάπαξ διακανονισμός μέσα στο ίδιο έτος και τα αγαθά
αυτά θεωρούνται, για τα έτη που απομένουν, ότι χρησιμοποιήθηκαν αποκλειστικά και μόνο:
α) σε φορολογητέες δραστηριότητες, εφόσον πρόκειται:
αα) για παράδοση η οποία υπάγεται στον φόρο,
ββ) για καταστροφή, απώλεια ή κλοπή, που αποδεικνύονται ή δικαιολογούνται με νόμιμα παραστατικά,
γγ) για παράδοση ακινήτων με σύμβαση πώλησης
και επαναμίσθωσης (sale and lease back), σύμφωνα με
τις διατάξεις της περ. γ) της παρ. 8 του άρθρου 6 του
ν. 1665/1986 (A΄ 194),
δδ) για παράδοση έργων σύνδεσης σταθμών αυτοπαραγωγής ή ανεξάρτητης παραγωγής μέχρι το Ελληνικό
Δίκτυο Διανομής Ηλεκτρικής Ενέργειας (ΕΔΔΗΕ) ή το
Ελληνικό Σύστημα Μεταφοράς Ηλεκτρικής Ενέργειας
(ΕΣΜΗΕ), σύμφωνα με τις περ. ιδ) και ιε) της παρ. 3 του
άρθρου 2 του ν. 4001/2011 (Α΄ 179),
β) σε αφορολόγητες δραστηριότητες, στις λοιπές περιπτώσεις.
Αν εντός πενταετίας ή δεκαετίας, κατά περίπτωση, από
την πραγματοποίηση της δαπάνης για απόκτηση ή κατασκευή επενδυτικών αγαθών δεν έχει γίνει έναρξη της
χρησιμοποίησής τους, θεωρείται ότι αυτά διατέθηκαν
αποκλειστικά και μόνο σε αφορολόγητες πράξεις και
ενεργείται εφάπαξ διακανονισμός με τη δήλωση του
τρίτου εδαφίου της παρ. 1 για το οικείο φορολογικό έτος.
Εξαιρείται του ανωτέρω περιορισμού η πραγματοποίηση της δαπάνης για την απόκτηση ή την κατασκευή
επενδυτικών αγαθών από οργανισμούς, επιχειρήσεις και
εταιρίες κοινής ωφέλειας.»
4. Στην παρ. 4 του άρθρου 33 του Κώδικα Φ.Π.Α., περί
της έννοιας των αγαθών επένδυσης, επέρχονται οι εξής
τροποποιήσεις: α) στο πρώτο εδάφιο, οι λέξεις «των διατάξεων του παρόντος νόμου» αντικαθίστανται από τις
λέξεις «του παρόντος Κώδικα», β) στην περ. α): βα) οι
λέξεις «του πενταετούς διακανονισμού» αντικαθίστανται
από τις λέξεις «της περιόδου του διακανονισμού», ββ) οι
λέξεις «κατά τις διατάξεις της προηγούμενης παραγράφου 3» αντικαθίστανται από τις λέξεις «κατά την παρ. 3»,
βγ) τα δύο τελευταία εδάφια αντικαθίστανται από νέο
τελευταίο εδάφιο, γ) στην περ. β) οι λέξεις «περισσότερες από μία χρήσεις» αντικαθίστανται από τις λέξεις
«περισσότερα από ένα φορολογικά έτη», και η παρ. 4
διαμορφώνεται ως εξής:
«4. Ως αγαθά επένδυσης, για την εφαρμογή του παρόντος Κώδικα, θεωρούνται:
α) Τα ενσώματα αγαθά, που ανήκουν κατά κυριότητα στην επιχείρηση και τίθενται από αυτή σε διαρκή
εκμετάλλευση, καθώς και τα κτίσματα ή άλλου είδους
κατασκευές που κατασκευάζονται από την υποκείμενη
στον φόρο επιχείρηση σε ακίνητο που δεν ανήκει κατά
κυριότητα σε αυτήν, αλλά έχει, βάσει οποιασδήποτε έννομης σχέσης, τη χρήση του ακινήτου αυτού. Αν κατά τη
διάρκεια της περιόδου του διακανονισμού λήξει η χρήση
του ακινήτου, στο οποίο κατασκευάστηκαν τα ανωτέρω
κτίσματα ή άλλου είδους κατασκευές, ενεργείται εφάπαξ
διακανονισμός κατά την παρ. 3. Στην αξία των αγαθών
επένδυσης δεν περιλαμβάνονται οι δαπάνες επισκευής
και συντήρησης.
Ως αγαθά επένδυσης νοούνται και εκείνα που εκμεταλλεύονται, σύμφωνα με τον σκοπό τους, οι εταιρείες
του άρθρου 2 του ν. 1665/1986, καθώς και οι δαπάνες
που καταβάλλει η επιχείρηση, για την κατασκευή μη ιδιόκτητου δικτύου σύνδεσης του σταθμού αυτοπαραγω-
γής ή ανεξάρτητης παραγωγής μέχρι το Ελληνικό Δίκτυο
Διανομής Ηλεκτρικής Ενέργειας (ΕΔΔΗΕ) ή το Ελληνικό
Σύστημα Μεταφοράς Ηλεκτρικής Ενέργειας (ΕΣΜΗΕ),
σύμφωνα με τις περ. (ιδ) και (ιε) της παρ. 3 του άρθρου 2
του ν. 4001/2011.
β) τα δικαιώματα χρησιμοποίησης διπλωμάτων ευρεσιτεχνίας, σχεδίου, υποδείγματος, εμπορικού ή βιομηχα-
νικού σήματος και άλλων παρόμοιων, εφόσον εξυπηρετούν περισσότερα από ένα φορολογικά έτη.»
5. Στο τρίτο εδάφιο της παρ. 9 του άρθρου 39 του Κώδικα Φ.Π.Α., περί ειδικού καθεστώτος μικρών επιχειρή-
σεων, οι λέξεις «εντός ενός μήνα από την υποβολή της
δήλωσης του πρώτου εδαφίου» αντικαθίστανται από τις
λέξεις «μέχρι την τελευταία εργάσιμη για τις δημόσιες
υπηρεσίες ημέρα του επόμενου μήνα από την υποβολή
της δήλωσης αποθεμάτων μετάταξης του πρώτου εδαφίου», και η παρ. 9 διαμορφώνεται ως εξής:
«9. Για τα απογραφόμενα αγαθά, που προβλέπουν
οι διατάξεις των προηγούμενων παραγράφων 7 και 8,
υποβάλλεται, μέσα σε δύο (2) μήνες από τη μετάταξη,
δήλωση που περιλαμβάνει την αξία των αποθεμάτων
κατά συντελεστή φόρου και το φόρο που αναλογεί.
Για τους υποκείμενους που μετατάσσονται στο κανονικό καθεστώς ο φόρος αυτός εκπίπτεται με την προβλε-
πόμενη από το άρθρο 38 δήλωση Φ.Π.Α. της φορολογικής περιόδου κατά την οποία υποβάλλεται η δήλωση
αποθεμάτων. Για τους υποκείμενους που μετατάσσονται στο απαλλασσόμενο καθεστώς, η δήλωση για την
απόδοση του φόρου υποβάλλεται μέχρι την τελευταία
εργάσιμη για τις δημόσιες υπηρεσίες ημέρα του επόμενου μήνα από την υποβολή της δήλωσης αποθεμάτων
μετάταξης του πρώτου εδαφίου.»
6. Η παρ. 10 του άρθρου 47γ του Κώδικα Φ.Π.Α., περί
ειδικού καθεστώτος για ενδοκοινοτικές εξ αποστάσεως
πωλήσεις αγαθών, για παραδόσεις αγαθών εντός κράτους μέλους, που πραγματοποιούνται μέσω ηλεκτρονι-
κών διεπαφών που διευκολύνουν τις παραδόσεις αυτές
και για υπηρεσίες που παρέχονται από υποκείμενους
στον φόρο εγκατεστημένους εντός της Ένωσης αλλά
μη εγκατεστημένους στο κράτος μέλος κατανάλωσης,
αντικαθίσταται ως εξής:
«10. Ο υποκείμενος της παρ. 2 που χρησιμοποιεί το παρόν καθεστώς δεν έχει δικαίωμα έκπτωσης στην Ελλάδα
του φόρου εισροών που κατέβαλε σε άλλο κράτος μέλος
κατανάλωσης. Η επιστροφή ή η έκπτωση του φόρου
του πρώτου εδαφίου πραγματοποιείται στο άλλο κράτος
μέλος σύμφωνα με το δεύτερο και το τρίτο εδάφιο του
άρθρου 369ι της Οδηγίας 2006/112/ΕΚ του Συμβουλίου,
της 28ης Νοεμβρίου 2006, σχετικά με το κοινό σύστημα
φόρου προστιθέμενης αξίας (L 347), κατά περίπτωση.»
7. Στην περ. β) της παρ. 1 του άρθρου 63 του Κώδικα
Φ.Π.Α., περί καταργούμενων διατάξεων: α) η συντομογραφία «RACHATS» αντικαθίσταται από τη συντομογρα-
φία «RAcHATS», β) στο τρίτο εδάφιο οι λέξεις «και στους
απορρέοντες συμβατικούς τόκους» διαγράφονται, και η
περ. β) της παρ. 1 διαμορφώνεται ως εξής:
«β) για την επιβολή τελών χαρτοσήμου στις πράξεις
τις οποίες προβλέπουν οι διατάξεις του άρθρου 2 του
παρόντος νόμου και στα παρεπόμενά τους σύμφωνα.
Δε θίγονται οι διατάξεις που προβλέπουν την επιβολή
τελών χαρτοσήμου στα μισθώματα ακινήτων, στις αποδείξεις πληρωμής ασφαλίστρων για κάθε είδους ασφαλί-
σεις και επιστροφής ασφαλίστρων, στις αποδείξεις πληρωμής αποζημίωσης, για ασφαλίσεις κάθε είδους, που
δίνονται σε ασφαλιστικές εταιρείες, στα χορηγούμενα
από ασφαλιστικές εταιρείες δάνεια επί ασφαλιστηρίων
ζωής και στις εξαγορές (RΑcΗΑΤS) ασφαλιστηρίων ζωής
από ασφαλιστικές εταιρείες.
Ομοίως δεν θίγονται οι διατάξεις για την επιβολή τελών χαρτοσήμου στα έντοκα δάνεια και λοιπές χρημα-
τοδοτήσεις.
Απαλλαγές από τέλη χαρτοσήμου που προβλέπονται
από άλλες διατάξεις για τις πράξεις του προηγούμενου
εδαφίου εξακολουθούν να ισχύουν.»
Άρθρο 35
Απαλλαγή από τον Ενιαίο Φόρο Ιδιοκτησίας
Ακινήτων σε περιοχές οι οποίες έχουν πληγεί
ολικώς από πλημμύρες και σε περίπτωση
παράτασης της κήρυξης σε κατάσταση
έκτακτης ανάγκης - Τροποποίηση παρ. 6, 7Α,
7Γ, 7Δ άρθρου 3 ν. 4223/2013
1. Στο άρθρο 3 του ν. 4223/2013 (Α΄ 287), περί απαλλαγών από τον Ενιαίο Φόρο Ιδιοκτησίας Ακινήτων,
επέρχονται οι εξής τροποποιήσεις: α) στην παρ. 6: αα)
η αναφορά στο «άρθρο 54Β του Κώδικα Φορολογικής
Διαδικασίας (ν. 4987/2022, Α΄ 206)» αντικαθίσταται από
την αναφορά στο «άρθρο 61 του Κώδικα Φορολογικής
Διαδικασίας (ν. 5104/2024, Α΄ 58)», αβ) στο τέλος της
παραγράφου προστίθενται τρία εδάφια, β) στο πρώτο
εδάφιο της παρ. 7Α, η λέξη «2023» αντικαθίσταται από
τις λέξεις «2023 και 2024», γ) στην παρ. 7Γ: γα) στο πρώτο εδάφιο, η λέξη «2023» αντικαθίσταται από τις λέξεις
«2023 και 2024», γβ) στο τελευταίο εδάφιο, οι λέξεις «και
για τα δύο (2) επόμενα έτη» αντικαθίστανται από τις λέξεις «και για τα τρία (3) επόμενα έτη», δ) στην παρ. 7Δ: δα)
στο πρώτο εδάφιο, η λέξη «2023» αντικαθίσταται από
τις λέξεις «2023 και 2024», δβ) στο τελευταίο εδάφιο, οι
λέξεις «και για τα δύο (2) επόμενα έτη» αντικαθίστανται
από τις λέξεις «και για τα τρία (3) επόμενα έτη», και οι
παρ. 6, 7Α, 7Γ και 7Δ διαμορφώνονται ως εξής:
«6. Σε περιοχές, οι οποίες από την 1η Ιουλίου 2023 και
εφεξής, με απόφαση του Γενικού Γραμματέα Πολιτικής
Προστασίας έχουν κηρυχθεί σε κατάσταση έκτακτης
ανάγκης πολιτικής προστασίας λόγω σεισμού, πυρκαγιάς ή πλημμύρας, απαλλάσσονται από τον Ε.Ν.Φ.Ι.Α. του
έτους εντός του οποίου επήλθε η καταστροφή και των
δύο (2) επόμενων ετών, ως εξής:
α) Τα κτίρια, μετά του αναλογούντος οικοπέδου, που
έχουν αποδεδειγμένα καταστεί επικινδύνως ετοιμόρροπα ή έχουν ολοσχερώς καταστραφεί ή υποστεί ζημίες, οι
οποίες τα καθιστούν προσωρινά ακατάλληλα για χρήση,
εφόσον οι ιδιοκτήτες τους είναι κάτοχοι Πρωτοκόλλου
Αυτοψίας Επικινδύνως Ετοιμόρροπου Κτηρίου ή Δελτίου
Επανελέγχου ή Έκθεσης Αυτοψίας, της Γενικής Γραμματείας Αποκατάστασης Φυσικών Καταστροφών και Κρα-
τικής Αρωγής του Υπουργείου Κλιματικής Κρίσης και
Πολιτικής Προστασίας, σύμφωνα με τα οποία το κτίριο
έχει χαρακτηρισθεί επικίνδυνο ή προσωρινά ακατάλληλο
για χρήση και εφόσον αυτά εκδίδονται έως και ένα (1)
έτος μετά τη συντέλεση της φυσικής καταστροφής, αν
κατά τον κρίσιμο χρόνο η κυριότητα ή τα λοιπά εμπράγματα δικαιώματα στο ακίνητο ανήκουν στον υπόχρεο σε
φόρο για τα έτη αυτά.
β) Τα αγροτεμάχια και τα κτίσματα επί αυτών που ευρίσκονται σε περιοχές που επλήγησαν, εφόσον οι ιδιο-
κτήτες είναι κάτοχοι βεβαίωσης καταστροφής από τα
κατά τόπους αρμόδια Τμήματα Αγροτικής Ανάπτυξης
και Ελέγχων (Τ.Α.Ε.Ε.) των Αποκεντρωμένων Υπηρεσιών της Γενικής Διεύθυνσης Αποκεντρωμένων Δομών
του Υπουργείου Αγροτικής Ανάπτυξης και Τροφίμων,
που εκδίδεται έως και έξι (6) μήνες μετά τη συντέλεση
της φυσικής καταστροφής, αν κατά τον κρίσιμο χρόνο η
κυριότητα ή τα λοιπά εμπράγματα δικαιώματα στο ακίνητο ανήκουν στον υπόχρεο σε φόρο για τα έτη αυτά. Τα
Τ.Α.Ε.Ε. εκδίδουν την ως άνω βεβαίωση, αφού λάβουν τα
οικεία στοιχεία των αγροτεμαχίων που έχουν εκτιμηθεί
ως κατεστραμμένα από τον Οργανισμό Ελληνικών Γεωργικών Ασφαλίσεων. Η απόφαση του Γενικού Γραμματέα
Πολιτικής Προστασίας της παρ. 1 κοινοποιείται στην
Ανεξάρτητη Αρχή Δημοσίων Εσόδων (Α.Α.Δ.Ε.).
Για τη χορήγηση της απαλλαγής υποβάλλεται αίτηση για το έτος εντός του οποίου επήλθε η καταστροφή
στη Φορολογική Διοίκηση από τον δικαιούχο, η οποία
ισχύει και για τα δύο (2) επόμενα έτη. Η αίτηση δύναται
να υποβάλλεται και μέσω της ψηφιακής πλατφόρμας
«arogi.gov. gr». Εφόσον, μετά τη χορήγηση της απαλλαγής, διαπιστωθεί ότι δεν συντρέχουν οι προϋποθέσεις
χορήγησής της, ο φόρος βεβαιώνεται και καταβάλλεται
εφάπαξ μέχρι την τελευταία εργάσιμη ημέρα του επόμενου από την πράξη βεβαίωσης μήνα, εντόκως, σύμφωνα
με το άρθρο 61 του Κώδικα Φορολογικής Διαδικασίας
(ν. 5104/2024, Α΄ 58). Τα ακίνητα που βρίσκονται σε περιοχές που έχουν πληγεί ολικώς από πλημμύρες, όπως
αυτές προσδιορίζονται στην παρ. 14 του άρθρου 4 της
υπό στοιχεία 17143/11.9.2023 (Β΄ 5406) κοινής απόφασης των Υπουργών Εθνικής Οικονομίας και Οικονομικών
και Κλιματικής Κρίσης και Πολιτικής Προστασίας, καθώς
επίσης και τα ακίνητα που βρίσκονται στις περιοχές του
Δήμου Φαρκαδόνας που δεν προσδιορίζονται στην ως
άνω κοινή απόφαση, απαλλάσσονται χωρίς τη συνδρομή των προϋποθέσεων που ορίζονται στα στοιχεία (α)
και (β) της παρούσας κατά το έτος που επήλθε η καταστροφή. Σε περίπτωση παράτασης της κήρυξης σε
κατάσταση έκτακτης ανάγκης με απόφαση του Γενικού
Γραμματέα Πολιτικής Προστασίας, η απαλλαγή από τον
ΕΝ.Φ.Ι.Α. ισχύει, σύμφωνα με τις ως άνω προϋποθέσεις,
και για το έτος εντός του οποίου λήγει η παράταση. Στην
περίπτωση αυτή, δεν απαιτείται η υποβολή νέας αίτησης
από τον δικαιούχο.
7Α. Ειδικά για τα έτη 2021, 2022 2023 και 2024 απαλλάσσονται τα ακίνητα, τα οποία ευρίσκονται εντός
του οικισμού Αναργύρων του Δήμου Αμυνταίου της
Περιφερειακής Ενότητας Φλώρινας, όπως αυτός έχει
οριοθετηθεί με την υπ΄ αρ. 4012/86/25.9.1986 απόφαση του Νομάρχη Φλώρινας (Δ΄ 1109) και ο οποίος έχει
κηρυχθεί σε αναγκαστική απαλλοτρίωση με την υπό
στοιχεία ΥΠΕΝ/ΔΜΕΒΟ/19831/338/15.4.2019 κοινή
απόφαση των Υπουργών Εσωτερικών, Οικονομίας και
Ανάπτυξης και Περιβάλλοντος και Ενέργειας (Δ΄ 190).
Τα ακίνητα αυτά απεικονίζονται και περιγράφονται στον
από Ιούλιο 2018 κτηματολογικό πίνακα του εν λόγω οικισμού και στο από Φεβρουάριο 2018 Κτηματολογικό
Διάγραμμα, όπως αυτά εξειδικεύονται στην ανωτέρω
απόφαση απαλλοτρίωσης. Η ίδια απαλλαγή ισχύει και
για τα ακίνητα που βρίσκονται εντός των ακόλουθων
οικισμών, οι οποίοι είναι πολεοδομικά ανενεργοί βάσει
του από 5.12.2002 π.δ. (Δ΄ 1075): Κοινότητας Πεπονιάς,
κοινότητας Πολύλακκου, οικισμού Αξιοκάστρου και οικισμού Κλήματος της κοινότητας Αξιοκάστρου, οικισμού
Τραπεζίτσας και οικισμού Πανάρετης της κοινότητας
Τραπεζίτσας και κοινότητας Πυλωρίου του Δήμου Βοΐου
της Περιφερειακής Ενότητας Κοζάνης, καθώς και βάσει
της υπ΄ αρ. 9439/3335/6.4.2000 απόφασης μεταφοράς
των ακόλουθων κοινοτήτων και οικισμών (Δ΄ 238): Kοινότητας Καλαμιτσίου, οικισμού Καλοχίου και οικισμού
Μεσόλακκου της Περιφερειακής Ενότητας Γρεβενών.
7Γ. Ειδικά για τα έτη 2020, 2021, 2022, 2023 και 2024
απαλλάσσονται τα κτίσματα μετά του αναλογούντος οικοπέδου, που ευρίσκονται σε περιοχές των Περιφερεια-
κών Ενοτήτων Σάμου, Ικαρίας και Χίου της Περιφέρειας
Βορείου Αιγαίου, που επλήγησαν από τον σεισμό και
την πλημμύρα της 30ής Οκτωβρίου 2020, όπως αυτές
οριοθετήθηκαν με τις υπό στοιχεία Δ.Α.Ε.Φ.Κ.-Κ.Ε./26169/
Α325/27.11.2020 (Β΄ 5293) και Δ.Α.Ε.Φ.Κ.-Κ.Ε./25594/
Α325/24.11.2020 (Β΄ 5297) κοινές υπουργικές αποφάσεις, εφόσον οι ιδιοκτήτες τους είναι κάτοχοι Δελτίου
Επανελέγχου ή Έκθεσης Αυτοψίας, σύμφωνα με τα οποία
το κτίριο έχει χαρακτηριστεί επικίνδυνο ή ακατάλληλο
για χρήση, ή Πρωτοκόλλου Αυτοψίας Επικινδύνως Ετοιμόρροπου Κτηρίου του Υπουργείου Υποδομών και Με-
ταφορών, που εκδίδονται έως τις 28.2.2022, και κατά
τον κρίσιμο χρόνο η κυριότητα ή τα λοιπά εμπράγματα δικαιώματα στο ακίνητο ανήκουν στον υπόχρεο σε
φόρο για τα έτη αυτά. Για τη χορήγηση της απαλλαγής
υποβάλλεται αίτηση για το έτος 2020 στη Φορολογική
Διοίκηση από τον δικαιούχο αυτής, η οποία ισχύει και
για τα τρία (3) επόμενα έτη. Εφόσον έχει ήδη υποβληθεί
αίτηση για το έτος 2020, υποβάλλεται νέα για το έτος
2021, η οποία ισχύει και για τα τρία (3) επόμενα έτη.
7Δ. Ειδικά για τα έτη 2021, 2022, 2023 και 2024
απαλλάσσονται τα κτίσματα μετά του αναλογούντος
οικοπέδου, που ευρίσκονται σε περιοχές των Περιφερειακών Ενοτήτων Λάρισας, Τρικάλων και Καρδίτσας
της Περιφέρειας Θεσσαλίας, της Περιφερειακής Ενότητας Πιερίας της Περιφέρειας Κεντρικής Μακεδονίας,
των Περιφερειακών Ενοτήτων Γρεβενών και Κοζάνης
της Περιφέρειας Δυτικής Μακεδονίας και της Περιφερειακής Ενότητας Φθιώτιδας της Περιφέρειας Στερεάς
Ελλάδας που επλήγησαν από τον σεισμό της 3ης Μαρτίου 2021, όπως αυτές οριοθετήθηκαν με τις υπό στοι-
χεία Δ.Α.Ε.Φ.Κ.-Κ.Ε./6350/ Α325/11.3.2021 (Β΄ 964) και
Δ.Α.Ε.Φ.Κ.-Κ.Ε./9028/Α325/17.5.2021 (Β΄ 2094) κοινές
υπουργικές αποφάσεις, εφόσον οι ιδιοκτήτες τους είναι
κάτοχοι Δελτίου Επανελέγχου ή Έκθεσης Αυτοψίας, σύμφωνα με τα οποία το κτίριο έχει χαρακτηριστεί επικίνδυ-
νο ή ακατάλληλο για χρήση, ή Πρωτοκόλλου Αυτοψίας
Επικινδύνως Ετοιμόρροπου Κτηρίου του Υπουργείου
Υποδομών και Μεταφορών, που εκδίδονται έως τις
28.2.2022, και κατά τον κρίσιμο χρόνο η κυριότητα ή
τα λοιπά εμπράγματα δικαιώματα στο ακίνητο ανήκουν
στον υπόχρεο σε φόρο για τα έτη αυτά. Για τη χορήγηση
της απαλλαγής υποβάλλεται αίτηση για το έτος 2021 στη
Φορολογική Διοίκηση από τον δικαιούχο αυτής, η οποία
ισχύει και για τα τρία (3) επόμενα έτη.»
2. Η απαλλαγή από τον Ενιαίο Φόρο Ιδιοκτησίας ακινήτων του τελευταίου εδαφίου της παρ. 7Β του άρθρου 3
του ν. 4223/2013, επεκτείνεται και για το έτος 2024.
Άρθρο 36
Απαλλαγή από τεκμαρτό εισόδημα και Ενιαίο
Φόρο Ιδιοκτησίας Ακινήτων της δωρεάν
παραχώρησης ακινήτων ξένων κρατών σε
μη κερδοσκοπικά νομικά πρόσωπα για την
εκπλήρωση του μορφωτικού και πολιτιστικού
τους σκοπού - Τροποποίηση παρ. 2 άρθρου 39
Κώδικα Φορολογίας Εισοδήματος και περ. γ)
παρ. 1 άρθρου 3 ν. 4223/2013
1. Στο πέμπτο εδάφιο της παρ. 2 του άρθρου 39 του
Κώδικα Φορολογίας Εισοδήματος (ν. 4172/2013, Α΄ 167),
περί εισοδήματος από ακίνητη περιουσία, μετά τη φράση «Οργανώσεις της Κοινωνίας των Πολιτών,», προστί-
θενται οι λέξεις «καθώς και τη δωρεάν παραχώρηση
ακινήτων ξένων κρατών, πρεσβειών ή προξενείων σε
νομικά πρόσωπα ιδιωτικού δικαίου μη κερδοσκοπικού
χαρακτήρα, τα οποία χορηγούν τίτλους ή πιστοποιητικά
ξένης γλώσσας που αναγνωρίζονται στην Ελλάδα, όπως
αυτοί ή αυτά καθορίζονται με βάση την παρ. 4 του άρθρου 10 του π.δ. 85/2022 (A΄ 232), για την εκπλήρωση
του μορφωτικού και πολιτιστικού τους σκοπού, εφόσον
η παραχώρηση αυτή γίνεται από κράτη μέλη της Ευρωπαϊκής Ένωσης», και η παρ. 2 διαμορφώνεται ως εξής:
«2. Το εισόδημα σε είδος αποτιμάται στην αγοραία
αξία. Το εισόδημα από ιδιοχρησιμοποίηση ή δωρεάν
παραχώρηση τεκμαίρεται ότι συνίσταται στο τρία τοις
εκατό (3%) της αντικειμενικής αξίας του ακινήτου. Κατ’
εξαίρεση, το τεκμαρτό εισόδημα του προηγούμενου
εδαφίου που αφορά δωρεάν παραχώρηση κατοικίας μέχρι διακόσια τετραγωνικά μέτρα (200 τ.μ.), προκειμένου
να χρησιμοποιηθεί ως κύρια κατοικία προς ανιόντες ή
κατιόντες, καθώς και το τεκμαρτό εισόδημα που προκύπτει από τη δωρεάν παραχώρηση της χρήσης ακινήτων
στο Ελληνικό Δημόσιο ή σε νομικά πρόσωπα δημοσίου
δικαίου, απαλλάσσονται από τον φόρο.
Ειδικά για τους ασκούντες ατομική αγροτική επιχειρηματική δραστηριότητα δεν υπολογίζεται τεκμαρτό
εισόδημα από ιδιοχρησιμοποίηση ή δωρεάν παραχώρηση προς ανιόντες, κατιόντες και συζύγους, αγροτικών
εκτάσεων στις οποίες περιλαμβάνονται λιβάδια, καλλιεργήσιμες γαίες, βοσκήσιμες γαίες, και κάθε είδους κα-
τασκευές ή εγκαταστάσεις που χρησιμοποιούνται για
την άσκηση της δραστηριότητας αυτής. Ειδικά για τη
δωρεάν παραχώρηση χρήσης ακινήτων μέχρι τριακόσια
τετραγωνικά μέτρα (300 τ.μ.) σε κοινωφελή ιδρύματα και
τις εγγεγραμμένες Οργανώσεις της Κοινωνίας των Πολιτών, καθώς και τη δωρεάν παραχώρηση ακινήτων ξένων
κρατών, πρεσβειών ή προξενείων σε νομικά πρόσωπα
ιδιωτικού δικαίου μη κερδοσκοπικού χαρακτήρα, τα
οποία χορηγούν τίτλους ή πιστοποιητικά ξένης γλώσσας
που αναγνωρίζονται στην Ελλάδα, όπως αυτοί ή αυτά
καθορίζονται με βάση την παρ. 4 του άρθρου 10 του
π.δ. 85/2022 (A΄ 232), για την εκπλήρωση του μορφωτικού και πολιτιστικού τους σκοπού, εφόσον η παρα-
χώρηση αυτή γίνεται από κράτη μέλη της Ευρωπαϊκής
Ένωσης, δεν υπολογίζεται τεκμαρτό εισόδημα για τον
παραχωρούντα.»
2. Στο τέλος της περ. γ) της παρ. 1 του άρθρου 3 του
ν. 4223/2013 (Α΄ 287), περί απαλλαγών από τον Ε.Ν.Φ.Ι.Α.,
προστίθεται η φράση: «ή εφόσον το ακίνητο παραχωρείται δωρεάν από το ξένο κράτος, την πρεσβεία ή το
προξενείο ξένου κράτους σε νομικά πρόσωπα ιδιωτικού δικαίου μη κερδοσκοπικού χαρακτήρα, τα οποία
χορηγούν τίτλους ή πιστοποιητικά ξένης γλώσσας
που αναγνωρίζονται στην Ελλάδα, όπως αυτοί ή αυτά
καθορίζονται με βάση την παρ. 4 του άρθρου 10 του
π.δ. 85/2022 (A΄ 232), για την εκπλήρωση του μορφωτικού ή πολιτιστικού τους σκοπού, εφόσον η παραχώρηση
αυτή γίνεται από κράτος μέλος της Ευρωπαϊκής Ένωσης», και η περ. γ) διαμορφώνεται ως εξής:
«γ) Σε ξένα κράτη, εφόσον το ακίνητο χρησιμοποιείται
για την εγκατάσταση πρεσβείας ή προξενείου του ξένου
κράτους ή για την εγκατάσταση πρεσβευτή, πρόξενου
και λοιπών διπλωματικών αντιπροσώπων και πρακτόρων του ξένου κράτους, με τον όρο της αμοιβαιότητας,
ή εφόσον το ακίνητο παραχωρείται δωρεάν από το ξένο
κράτος, την πρεσβεία ή το προξενείο ξένου κράτους σε
νομικά πρόσωπα ιδιωτικού δικαίου μη κερδοσκοπικού
χαρακτήρα, τα οποία χορηγούν τίτλους ή πιστοποιητικά
ξένης γλώσσας που αναγνωρίζονται στην Ελλάδα, όπως
αυτοί ή αυτά καθορίζονται με βάση την παρ. 4 του άρθρου 10 του π.δ. 85/2022 (A΄ 232), για την εκπλήρωση
του μορφωτικού ή πολιτιστικού τους σκοπού, εφόσον
η παραχώρηση αυτή γίνεται από κράτος μέλος της Ευρωπαϊκής Ένωσης.»
3. Η παρ. 1 εφαρμόζεται για εισοδήματα που αποκτώνται στα φορολογικά έτη 2024 και επόμενα.
Άρθρο 37
Αύξηση του ορίου της Λιανικής Τιμής Προ
Φόρων των αυτοκινήτων που παραχωρούνται
αποκλειστικά για επαγγελματικούς σκοπούς -
Τροποποίηση παρ. 2 άρθρου 13 Κώδικα
Φορολογίας Εισοδήματος
1. Στο τελευταίο εδάφιο της παρ. 2 του άρθρου 13 του
Κώδικα Φορολογίας Εισοδήματος (Κ.Φ.Ε., ν. 4172/2013,
Α΄ 167), περί εξαιρέσεων οχημάτων από τον υπολογισμό
της αξίας παραχώρησης οχημάτων σε εργαζόμενους,
εταίρους και μέτοχους, αντικαθίσταται το αναγραφόμενο
ποσό από «δεκαεπτά χιλιάδες (17.000) ευρώ» σε «είκοσι
χιλιάδες (20.000) ευρώ», και η παρ. 2 διαμορφώνεται ως
εξής:
«2. Η αξία της παραχώρησης ενός οχήματος σε εργαζόμενο ή εταίρο ή μέτοχο από ένα (1) φυσικό ή νομικό
πρόσωπο ή νομική οντότητα, για οποιοδήποτε χρονικό
διάστημα εντός του φορολογικού έτους, υπολογίζεται με
βάση την ακόλουθη κλίμακα ως ποσοστό της Λιανικής
Τιμής Προ Φόρων (ΛΤΠΦ) του οχήματος ως εξής:
α) για ΛΤΠΦ από μηδέν (0) έως δεκατέσσερις χιλιάδες
(14.000) ευρώ ως ποσοστό τέσσερα τοις εκατό (4%) της
ΛΤΠΦ ως επιπλέον ετήσιο εισόδημα,
β) για ΛΤΠΦ από δεκατέσσερις χιλιάδες ένα (14.001)
έως δεκαεπτά χιλιάδες (17.000) ευρώ ως ποσοστό είκοσι
τοις εκατό (20%) της ΛΤΠΦ ως επιπλέον ετήσιο εισόδημα,
γ) για ΛΤΠΦ από δεκαεπτά χιλιάδες ένα (17.001) έως
είκοσι χιλιάδες (20.000) ευρώ ως ποσοστό τριάντα τρία
τοις εκατό (33%) της ΛΤΠΦ ως επιπλέον ετήσιο εισόδημα,
δ) για ΛΤΠΦ από είκοσι χιλιάδες ένα (20.001) έως είκοσι
πέντε χιλιάδες (25.000) ευρώ ως ποσοστό τριάντα πέντε
τοις εκατό (35%) της ΛΤΠΦ ως επιπλέον ετήσιο εισόδημα,
ε) για ΛΤΠΦ από είκοσι πέντε χιλιάδες ένα (25.001) έως
τριάντα χιλιάδες (30.000) ευρώ ως ποσοστό τριάντα επτά
τοις εκατό (37%) της ΛΤΠΦ ως επιπλέον ετήσιο εισόδημα,
στ) για ΛΤΠΦ πλέον των τριάντα χιλιάδων ένα (30.001)
ευρώ, ως ποσοστό είκοσι τοις εκατό (20%) της ΛΤΠΦ ως
επιπλέον ετήσιο εισόδημα, ανεξάρτητα αν το όχημα ανήκει στην επιχείρηση ή είναι μισθωμένο με οποιονδήποτε
τρόπο στα ανωτέρω πρόσωπα.
Το ανωτέρω ποσοστό καθενός οχήματος δεν επιμερίζεται σε περισσότερα του ενός πρόσωπα.
Η αξία της παραχώρησης του οχήματος μειώνεται βάσει παλαιότητας ως εξής:
i) 0-2 έτη καμία μείωση.
ii) 3-5 έτη μείωση δέκα τοις εκατό (10%).
iii) 6-9 έτη μείωση είκοσι πέντε τοις εκατό (25%).
iv) Από 10 έτη και μετά μείωση πενήντα τοις εκατό
(50%).
Από τις διατάξεις του παρόντος εξαιρούνται τα οχήματα που παραχωρούνται αποκλειστικά για επαγγελμα-
τικούς σκοπούς και έχουν Λιανική Τιμή Πώλησης Προ
Φόρων έως είκοσι χιλιάδες (20.000) ευρώ.»
2. Η παρ. 1 ισχύει για οχήματα που παραχωρούνται
από το φορολογικό έτος 2024 και επόμενα.
Άρθρο 38
Έκπτωση δωρεών προς το Δημόσιο από τα
ακαθάριστα έσοδα των νομικών προσώπων
και νομικών οντοτήτων - Τροποποίηση παρ. 8
άρθρου 47 Κώδικα Φορολογίας Εισοδήματος
1. Στην παρ. 8 του άρθρου 47 του Κώδικα Φορολογίας Εισοδήματος (ν. 4172/2013, Α΄ 167), περί έκπτω-
σης δαπανών, επέρχονται οι ακόλουθες τροποποιήσεις:
α) προστίθεται νέο πρώτο εδάφιο, β) στο δεύτερο
εδάφιο: βα) προστίθεται στην αρχή η λέξη «Ειδικά»,
ββ) μετά τη λέξη «δαπάνη» προστίθεται η λέξη «και»,
βγ) διαγράφονται οι λέξεις «το ελληνικό δημόσιο και»,
γ) στην αρχή του τρίτου εδαφίου οι λέξεις «πρώτο εδάφιο» αντικαθίστανται από τις λέξεις «δεύτερο εδάφιο»,
και η παρ. 8 διαμορφώνεται ως εξής:
«8. Για τον προσδιορισμό του κέρδους από επιχειρηματική δραστηριότητα των νομικών προσώπων και
νομικών οντοτήτων του άρθρου 45, εκπίπτουν ως δαπάνη και οι δωρεές σε χρήμα ή σε είδος προς το Ελληνικό
Δημόσιο. Ειδικά για τον προσδιορισμό του κέρδους από
επιχειρηματική δραστηριότητα των νομικών προσώπων
και νομικών οντοτήτων της περ. γ΄ του άρθρου 45, εκπίπτουν ως δαπάνη και οι κάθε είδους δαπάνες που αφο-
ρούν στα ακίνητά τους σε ποσοστό εβδομήντα πέντε
τοις εκατό (75%) και οι δωρεές σε χρήμα ή σε είδος προς
τους οργανισμούς τοπικής αυτοδιοίκησης, καθώς και
οι λοιπές δαπάνες του άρθρου 22. Το δεύτερο εδάφιο
εφαρμόζεται και για τα νομικά πρόσωπα της περ. γ΄ του
άρθρου 45 που λειτουργούν ως Οργανώσεις της Κοινωνίας των Πολιτών (Ο.Κοι.Π.), υπό την προϋπόθεση ότι
είναι εγγεγραμμένες στο Ειδικό Μητρώο Ο.Κοι.Π. Ειδικά
για το Άγιο Όρος και τις Ιερές Μονές αυτού, το ποσοστό
της έκπτωσης για τις κάθε είδους δαπάνες, ανεξαρτήτως
αν συνδέονται με την εκμετάλλευση συγκεκριμένου ακινήτου ή της εν γένει ακίνητης περιουσίας τους, ανέρχεται
σε ποσοστό εκατό τοις εκατό (100%).»
2. Το πρώτο εδάφιο της παρ. 8 του άρθρου 47 του Κώδικα Φορολογίας Εισοδήματος, όπως προστίθεται με
την παρ. 1, ισχύει για τον προσδιορισμό του κέρδους
από επιχειρηματική δραστηριότητα των νομικών προσώπων και νομικών οντοτήτων του άρθρου 45 από το
φορολογικό έτος 2018 και μετά.
Άρθρο 39
Ειδικός φόρος κατανάλωσης πετρελαίου
εσωτερικής καύσης που χρησιμοποιείται
στη γεωργία - Προσθήκη παρ. 4γ στο άρθρο 78
του Εθνικού Τελωνειακού Κώδικα
Στο άρθρο 78 του Εθνικού Τελωνειακού Κώδικα
(ν. 2960/2001, Α΄ 265), περί απαλλαγών ενεργειακών
προϊόντων, προστίθεται παρ. 4γ ως εξής:
«4γ. Για το πετρέλαιο εσωτερικής καύσης (DIESEL) κινητήρων της περ. στ) της παρ. 1 του άρθρου 73, που
χρησιμοποιείται αποκλειστικά στη γεωργία, καθορίζεται,
από το έτος 2025 και εφεξής, μηδενικός συντελεστής
ειδικού φόρου κατανάλωσης, ανά χιλιόλιτρο. Ο ειδικός
φόρος κατανάλωσης που προκύπτει από τον συντελεστή
της περ. στ) της παρ. 1 του άρθρου 73 καταβάλλεται κατά
τη θέση σε ανάλωση του ως άνω προϊόντος και επιστρέφεται σύμφωνα με την κοινή υπουργική απόφαση του
τέταρτου εδαφίου της παρούσας.
Το ποσό επιστροφής του ειδικού φόρου κατανάλωσης
είναι ανεκχώρητο και ακατάσχετο στα χέρια του Δημοσίου ή τρίτων, κατά παρέκκλιση κάθε γενικής ή ειδικής
διάταξης, δεν υπόκειται σε οποιαδήποτε κράτηση, τέλος ή εισφορά, δεν δεσμεύεται και δεν συμψηφίζεται
με βεβαιωμένες ληξιπρόθεσμες ή μη οφειλές προς τη
Φορολογική Διοίκηση και το Δημόσιο εν γένει, τους δήμους, τις περιφέρειες και τα νομικά τους πρόσωπα, τα
ασφαλιστικά ταμεία ή τα πιστωτικά ιδρύματα και δεν
υπολογίζεται στα εισοδηματικά όρια για την καταβολή οποιασδήποτε παροχής κοινωνικού ή προνοιακού
χαρακτήρα.
Με κοινή απόφαση των Υπουργών Εθνικής Οικονομίας
και Οικονομικών και Αγροτικής Ανάπτυξης και Τροφίμων, που εκδίδεται κάθε έτος, μετά από εισήγηση του
Διοικητή της Α.Α.Δ.Ε., καθορίζονται οι όροι, οι προϋποθέσεις και η διαδικασία χορήγησης της επιστροφής του
ειδικού φόρου κατανάλωσης, ο χρόνος επιστροφής, τα
δικαιούχα επιστροφής πρόσωπα, τα κριτήρια για τον
προσδιορισμό των ποσοτήτων πετρελαίου εσωτερικής
καύσης (DIESEL) κινητήρων για τις οποίες υπολογίζεται
η επιστροφή του ειδικού φόρου κατανάλωσης, η αρμόδια για την επιστροφή του ειδικού φόρου κατανάλω-
σης αρχή, ο τρόπος ελέγχου της νόμιμης χρήσης του
πετρελαίου εσωτερικής καύσης (DIESEL) κινητήρων για
το οποίο χορηγείται επιστροφή του φόρου, καθώς και
κάθε σχετικό θέμα για την εφαρμογή της παρούσας.»
Άρθρο 40
Αρμόδια αρχή στην Ελλάδα για τους σκοπούς
της Συμφωνίας μεταξύ της Ευρωπαϊκής Ένωσης
και του Βασιλείου της Νορβηγίας σχετικά με
τη διοικητική συνεργασία, την καταπολέμηση
της απάτης και την είσπραξη απαιτήσεων στον
τομέα του φόρου προστιθέμενης αξίας
1. Αρμόδια αρχή στην Ελλάδα για τους σκοπούς της
Συμφωνίας μεταξύ της Ευρωπαϊκής Ένωσης και του Βασιλείου της Νορβηγίας σχετικά με τη διοικητική συνερ-
γασία, την καταπολέμηση της απάτης και την είσπραξη
απαιτήσεων στον τομέα του φόρου προστιθέμενης αξίας
(L 195/1.8.2018), σύμφωνα με την παρ. 1 του άρθρου 4
αυτής, ορίζεται η Ανεξάρτητη Αρχή Δημοσίων Εσόδων
(Α.Α.Δ.Ε.).
2. Με απόφαση του Διοικητή της Α.Α.Δ.Ε. καθορίζονται:
α) η κεντρική υπηρεσία διασύνδεσης με την κύρια
αρμοδιότητα της εφαρμογής του τίτλου ΙΙ, σύμφωνα με
την περ. α) της παρ. 2 του άρθρου 4 της Συμφωνίας της
παρ. 1,
β) η κεντρική υπηρεσία διασύνδεσης με την κύρια
αρμοδιότητα της εφαρμογής του τίτλου ΙΙΙ σύμφωνα με
την περ. β) της παρ. 2 του άρθρου 4 της Συμφωνίας της
παρ. 1,
γ) κάθε άλλο ειδικότερα θέμα για την εφαρμογή της
συμφωνίας της παρ. 1.
Άρθρο 41
Αρμόδια αρχή στην Ελλάδα για τους σκοπούς
του Πρωτοκόλλου για τη διοικητική συνεργασία
και την καταπολέμηση της απάτης στον
τομέα του φόρου προστιθέμενης αξίας και
την αμοιβαία συνδρομή για την είσπραξη
απαιτήσεων σχετικών με φόρους και δασμούς
της Συμφωνίας Εμπορίου και Συνεργασίας
μεταξύ της Ευρωπαϊκής Ένωσης και της
Ευρωπαϊκής Κοινότητας Ατομικής Ενέργειας,
αφενός, και του Ηνωμένου Βασιλείου της
Μεγάλης Βρετανίας και της Βόρειας Ιρλανδίας,
αφετέρου
1. Αρμόδια αρχή στην Ελλάδα για τους σκοπούς του
Πρωτοκόλλου για τη διοικητική συνεργασία και την καταπολέμηση της απάτης στον τομέα του φόρου προ-
στιθέμενης αξίας και την αμοιβαία συνδρομή για την
είσπραξη απαιτήσεων σχετικών με φόρους και δασμούς
της Συμφωνίας Εμπορίου και Συνεργασίας μεταξύ της
Ευρωπαϊκής Ένωσης και της Ευρωπαϊκής Κοινότητας
Ατομικής Ενέργειας, αφενός, και του Ηνωμένου Βασιλείου της Μεγάλης Βρετανίας και της Βόρειας Ιρλανδίας,
αφετέρου (L 149/30.04.2021), σύμφωνα με την παρ. 1
του άρθρου PVAT.4 αυτού, ορίζεται η Ανεξάρτητη Αρχή
Δημοσίων Εσόδων (Α.Α.Δ.Ε.).
2. Με απόφαση του Διοικητή της Α.Α.Δ.Ε. καθορίζονται:
α) η κεντρική υπηρεσία διασύνδεσης με την κύρια αρμοδιότητα της εφαρμογής του τίτλου ΙΙ, σύμφωνα με την
παρ. 2α του άρθρου PVAT.4 του Πρωτοκόλλου της παρ. 1,
β) η κεντρική υπηρεσία διασύνδεσης με την κύρια αρμοδιότητα της εφαρμογής του τίτλου ΙΙΙ, σύμφωνα με την
παρ. 2 του άρθρου PVAT.4 του Πρωτοκόλλου της παρ. 1,
γ) η υπηρεσία διασύνδεσης που ζητά ή παρέχει αμοιβαία συνδρομή στην είσπραξη σε σχέση με τελωνειακούς
δασμούς και ειδικούς φόρους κατανάλωσης, σύμφωνα
με την παρ. 3β) του άρθρου PVAT.4 του Πρωτοκόλλου
της παρ. 1 και
δ) κάθε άλλο ειδικότερα θέμα για την εφαρμογή του
Πρωτοκόλλου της παρ. 1.
Άρθρο 42
Προϋποθέσεις πιστοποίησης από ανεξάρτητο
εκτιμητή και παροχής εγγύησης, διασφάλισης
ή εμπράγματης ασφάλειας - Αναστολή
εφαρμογής περ. γ΄ παρ. 6 υποπαρ. Α.2 παρ. Α΄
άρθρου πρώτου ν. 4152/2013
Η ισχύς της περ. γ΄ της παρ. 6 της υποπαρ. Α.2 της
παρ. Α΄, του άρθρου πρώτου του ν. 4152/2013 (Α΄ 107),
περί ρυθμίσεων για την πάγια ρύθμιση ληξιπρόθεσμων
οφειλών, αναστέλλεται, ως προς τις προϋποθέσεις πιστοποίησης από ανεξάρτητο εκτιμητή και παροχής εγγύη-
σης ή διασφάλισης ή εμπράγματης ασφάλειας, από την
28η Οκτωβρίου 2023 έως και την 31η Δεκεμβρίου 2024.
Η αναστολή του προηγούμενου εδαφίου καταλαμβάνει
και τις ήδη χορηγηθείσες ρυθμίσεις. Εγγυήσεις, διασφαλίσεις ή εμπράγματες ασφάλειες που έχουν παρασχεθεί
κατ΄ εφαρμογή των διατάξεων που αναφέρονται στο
παρόν εξακολουθούν να ισχύουν.
Άρθρο 43
Διατάξεις για τους Παρόχους Υπηρεσιών
Ηλεκτρονικής Έκδοσης Στοιχείων -
Τροποποίηση υποπερ. βγ) περ. β) παρ.
6 άρθρου 10, παρ. 5 άρθρου 53, παρ. 1
άρθρου 62, αντικατάσταση παρ. 9 και 11
άρθρου 57, προσθήκη παρ. 7 στο άρθρο 58
του Κώδικα Φορολογικής Διαδικασίας,
τροποποίηση περ. γ) παρ. 3 άρθρου 13Α
ν. 2523/1997
1. Στην υποπερ. βγ) της περ. β) της παρ. 6 του άρθρου 10 του Κώδικα Φορολογικής Διαδικασίας (Κ.Φ.Δ.,
ν. 5104/2024, Α΄ 58), περί εγγραφής στο φορολογικό
μητρώο και απόδοσης Αριθμού Φορολογικού Μητρώου, μετά τις λέξεις «φορολογικών ηλεκτρονικών μηχανι-
σμών,» προστίθενται οι λέξεις « ή του Παρόχου Υπηρεσιών Ηλεκτρονικής Έκδοσης Στοιχείων, ή», και η παρ. 6
διαμορφώνεται ως εξής:
«6. Η Φορολογική Διοίκηση δύναται να αναστέλλει τη
χρήση Α.Φ.Μ. ή να προβαίνει σε απενεργοποίησή του:
α) αν ο φορολογούμενος έχει πτωχεύσει ή έχει περιέλθει σε κατάσταση αφερεγγυότητας ή β) αν υφίστανται
αντικειμενικά στοιχεία, τα οποία υποδηλώνουν ότι ο
φορολογούμενος: βα) έχει παύσει να ασκεί οικονομική δραστηριότητα, ή ββ) διαπράττει φοροδιαφυγή ή
λαθρεμπορία ή νοθεία προϊόντων που υπόκεινται σε
ειδικό φόρο κατανάλωσης, ή βγ) παραβιάζει ή παραποιεί
ή επεμβαίνει κατά οποιονδήποτε τρόπο στη λειτουργία
των φορολογικών ηλεκτρονικών μηχανισμών ή του Παρόχου Υπηρεσιών Ηλεκτρονικής Έκδοσης Στοιχείων, ή
βδ) έχει δηλώσει ψευδή ή ανακριβή στοιχεία για την απόκτησή του, ή βε) έχει εγγραφεί στο φορολογικό μητρώο
περισσότερες φορές. Ο φορολογούμενος έχει σε κάθε
περίπτωση το δικαίωμα να αποδείξει ότι δεν συντρέχουν
οι προϋποθέσεις του πρώτου εδαφίου.»
2. Στην παρ. 5 του άρθρου 53 του Κ.Φ.Δ., περί κυρώσεων για παράλειψη υποβολής ή εκπρόθεσμη υποβολή
φορολογικών δηλώσεων και δηλώσεων πληροφοριακού
χαρακτήρα και παράλειψη χορήγησης στοιχείων που
ζητούνται από τη Φορολογική Διοίκηση επέρχονται οι
ακόλουθες τροποποιήσεις: α) μετά τις λέξεις «διακοπής λειτουργίας» προστίθενται οι λέξεις «ή οριστικής
παύσης:», β) η φράση «τερματικών Ηλεκτρονικής Μεταφοράς Κεφαλαίων στο Σημείο Πώλησης («Electronic
Funds Transfer at the point of sale, EFT/POS»)» τίθεται
ως περ. α), γ) προστίθεται περ. β), και η παρ. 5 διαμορφώνεται ως εξής:
«5. Σε φορολογούμενους που παραλείπουν να υποβάλουν ή υποβάλουν εκπρόθεσμη δήλωση κατοχής,
απόκτησης, μεταβολής και διακοπής λειτουργίας ή οριστικής παύσης:
α) τερματικών Ηλεκτρονικής Μεταφοράς Κεφαλαίων
στο Σημείο Πώλησης («Electronic Funds Transfer at the
point of sale, EFT/POS»),
β) φορολογικών ηλεκτρονικών μηχανισμών,
επιβάλλεται πρόστιμο πεντακοσίων (500) ευρώ.»
3. Οι παρ. 9 και 11 του άρθρου 57 του Κ.Φ.Δ., περί παραβάσεων σχετικών με την απεικόνιση των οικονομικών
συναλλαγών, αντικαθίστανται, και οι παρ. 9 έως 11 διαμορφώνονται ως εξής:
«9. Επιβάλλεται πρόστιμο πεντακοσίων (500) ευρώ
σε φορολογούμενο ή οποιοδήποτε πρόσωπο υπέχει
αντίστοιχη υποχρέωση από τον Κώδικα ή τη φορολογική νομοθεσία, που εκδίδει στοιχεία λιανικής πώλησης
ή αποδείξεις εσόδου ή δελτία από το Ολοκληρωμένο
Σύστημα Ελέγχου Εισροών Εκροών με τη χρήση εγκεκριμένου και μη δηλωμένου Φορολογικού Ηλεκτρονικού
Μηχανισμού (Φ.Η.Μ.) ή αδειοδοτημένου και μη δηλωμένου Παρόχου Υπηρεσιών Ηλεκτρονικής Έκδοσης Στοι-
χείων ή δηλωμένου, αλλά μη εγκεκριμένου, Φ.Η.Μ., για
έκδοση στοιχείων λιανικής που αφορούν συναλλαγές
συγκεκριμένου κλάδου.
10. Σε επιχείρηση που, κατά παράβαση της παρ. 3 του
άρθρου 20 του ν. 3842/2010 (Α΄ 58), δέχεται πληρωμή
με μετρητά που αντιστοιχεί σε φορολογικά στοιχεία
συνολικής αξίας πεντακοσίων (500) ευρώ και άνω, που
εκδίδονται για πώληση αγαθών ή παροχή υπηρεσιών
σε ιδιώτες, επιβάλλεται για κάθε παράβαση πρόστιμο
ίσο με το διπλάσιο της καταβληθείσας με μετρητά αξίας
των στοιχείων λιανικής πώλησης που εκδίδονται για τη
συναλλαγή.
11. Σε περίπτωση παραβίασης ή παραποίησης ή
επέμβασης στη λειτουργία των Φ.Η.Μ. ή του Παρόχου
Υπηρεσιών Ηλεκτρονικής Έκδοσης Στοιχείων, καθώς
και έκδοσης στοιχείων λιανικής πώλησης ή έκδοσης
αποδείξεων εσόδου ή δελτίων από το Ολοκληρωμένο
Σύστημα Ελέγχου Εισροών Εκροών χωρίς χρήση Φ.Η.Μ.
ή Υπηρεσιών Παρόχου Ηλεκτρονικής Έκδοσης Στοιχείων
ή από Φ.Η.Μ. που δεν λειτουργεί με εγκεκριμένες προδιαγραφές ή λογισμικό Παρόχου Υπηρεσιών Ηλεκτρο-
νικής Έκδοσης Στοιχείων που δεν έχει αδειοδοτηθεί ή
που συνεργάζεται με Εμπορικό/Λογιστικό Πρόγραμμα
Διαχείρισης (Enterprise Resource Planning, «ERP») που
δεν πληροί τα οριζόμενα στην απόφαση της παρ. 17 του
άρθρου 12 του ν. 4308/2014 (Α΄ 251), επιβάλλονται τα
εξής πρόστιμα:
α) Για παραβάσεις παραβίασης ή παραποίησης ή επέμβασης στη λειτουργία των Φ.Η.Μ. ή του Παρόχου Υπη-
ρεσιών Ηλεκτρονικής Έκδοσης Στοιχείων, κατά οποιονδήποτε τρόπο, επιβάλλονται πρόστιμα ανά ελεγχόμενο
έτος ως εξής:
αα) όταν ο υπαίτιος της παράβασης είναι ο κάτοχος
χρήστης του Φ.Η.Μ. ή ο χρήστης Υπηρεσιών Παρόχου
Ηλεκτρονικής Έκδοσης Στοιχείων, επιβάλλεται κατά περίπτωση το ποσό του προστίμου που προβλέπεται στα
εδάφια πρώτο, δεύτερο και τρίτο της παρ. 2, χωρίς να
εφαρμόζονται τα ανώτατα όρια της ως άνω παραγράφου,
αβ) όταν ο υπαίτιος της παράβασης είναι η επιχείρηση
που έχει λάβει έγκριση λογισμικού (software) και υλισμικού (hardware) για τη λειτουργία των Φ.Η.Μ. ή άδεια
καταλληλότητας λογισμικού για την Ηλεκτρονική Έκδοση Στοιχείων από τα αρμόδια όργανα ή οποιοδήποτε
πρόσωπο έχει κατασκευάσει ή μεταπωλήσει λογισμικό ή παρέχει τεχνική υποστήριξη για την παραβίαση ή
παραποίηση ή επέμβαση με οποιονδήποτε τρόπο στη
λειτουργία Φ.Η.Μ. ή του Παρόχου Υπηρεσιών Ηλεκτρονικής Έκδοσης Στοιχείων, επιβάλλεται πρόστιμο εκατό
χιλιάδων (100.000) ευρώ.
β) Για παραβάσεις έκδοσης στοιχείων λιανικής πώλησης ή αποδείξεων εσόδου ή δελτίων από το Ολοκληρω-
μένο Σύστημα Ελέγχου Εισροών Εκροών χωρίς χρήση
Φ.Η.Μ. ή Υπηρεσιών Παρόχου Ηλεκτρονικής Έκδοσης
Στοιχείων (ΥΠΑΗΕΣ), ή από Φ.Η.Μ. ο οποίος δεν λειτουργεί με εγκεκριμένες προδιαγραφές ή από λογισμικό Πα-
ρόχου Υπηρεσιών Ηλεκτρονικής Έκδοσης Στοιχείων που
δεν έχει αδειοδοτηθεί ή που συνεργάζεται με Εμπορικό/
Λογιστικό Πρόγραμμα Διαχείρισης (Enterprise Resource
Planning, «ERP») που δεν πληροί τα οριζόμενα στις αποφάσεις της παρ. 17 του άρθρου 12 του ν. 4308/2014,
επιβάλλεται το ποσό του προστίμου που προβλέπεται
στα εδάφια πρώτο, δεύτερο και τρίτο της παρ. 2 κατά
περίπτωση.
Εφόσον τα εκδοθέντα στοιχεία έχουν καταχωρηθεί
στα τηρούμενα λογιστικά αρχεία (βιβλία) ή οι συνόψεις
αυτών έχουν διαβιβαστεί στην Α.Α.Δ.Ε. προ κάθε φορολογικού ελέγχου, επιβάλλεται πρόστιμο πέντε χιλιάδων
(5.000) ευρώ ανά φορολογικό έλεγχο, εφόσον πρόκειται
για υπόχρεο τήρησης απλογραφικού λογιστικού συστήματος, και πρόστιμο δέκα χιλιάδων (10.000) ευρώ ανά
φορολογικό έλεγχο, εφόσον πρόκειται για υπόχρεο τήρησης διπλογραφικού λογιστικού συστήματος.
γ) Για παραβάσεις μη τήρησης από τον Πάροχο των μέτρων δέουσας επιμέλειας, όπως αυτά εξειδικεύονται στις
αποφάσεις της παρ. 17 του άρθρου 12 του ν. 4308/2014
ή για παραβάσεις παραβίασης ή παραποίησης ή επέμβασης στη λειτουργία του Παρόχου Υπηρεσιών Ηλεκτρονι-
κής Έκδοσης Στοιχείων, κατά οποιονδήποτε τρόπο, από
συνεργαζόμενο με το λογισμικό Ηλεκτρονικής Έκδοσης
Στοιχείων, Εμπορικό/Λογιστικό Πρόγραμμα Διαχείρισης
(Enterprise Resource Planning, «ERP») επιβάλλεται στον
Πάροχο:
γα) σε περίπτωση μη τήρησης των μέτρων δέουσας
επιμέλειας, πρόστιμο δεκαπέντε χιλιάδων (15.000) ευρώ
ανά οντότητα που κατασκευάζει ή αναβαθμίζει ή τροποποιεί ή υποστηρίζει τεχνικά Εμπορικά/Λογιστικά Προ-
γράμματα Διαχείρισης (Enterprise Resource Planning,
«ERP») και ανάκληση της άδειας καταλληλότητας λογισμικού Ηλεκτρονικής Έκδοσης Στοιχείων για πέντε (5)
έτη,
γβ) σε περίπτωση παραβίασης ή παραποίησης ή επέμβασης στη λειτουργία του Παρόχου Υπηρεσιών Ηλε-
κτρονικής Έκδοσης Στοιχείων από συνεργαζόμενο με το
λογισμικό Ηλεκτρονικής Έκδοσης Στοιχείων, Εμπορικό/
Λογιστικό Πρόγραμμα Διαχείρισης (Enterprise Resource
Planning, «ERP»):
i) πρόστιμο εκατό χιλιάδων (100.000) ευρώ και ανάκληση της άδειας καταλληλότητας λογισμικού Ηλεκτρονικής
Έκδοσης Στοιχείων για πέντε (5) έτη, εφόσον το συνεργαζόμενο Εμπορικό/Λογιστικό Πρόγραμμα Διαχείρισης
(Enterprise Resource Planning, «ERP») έχει παρασχεθεί
από τον Πάροχο Ηλεκτρονικής Έκδοσης Στοιχείων ή από
συνδεδεμένα με αυτόν πρόσωπα κατά την έννοια της
περ. ζ) του άρθρου 2 του Κώδικα Φορολογίας Εισοδήματος (Κ.Φ.Ε., ν. 4172/2013, Α΄167),
ii) πρόστιμο πενήντα χιλιάδων (50.000) ευρώ εφόσον
το συνεργαζόμενο Εμπορικό/Λογιστικό Πρόγραμμα
Διαχείρισης (Enterprise Resource Planning, «ERP») έχει
παρασχεθεί από τρίτη οντότητα και διαπιστωθεί μη τήρηση από τον Πάροχο των μέτρων δέουσας επιμέλειας
ως προς την εν λόγω οντότητα. Σε περίπτωση υποτροπής, εντός πενταετίας από την κοινοποίηση της αρχικής
πράξης επιβολής προστίμου, ανακαλείται η άδεια καταλληλότητας λογισμικού Ηλεκτρονικής Έκδοσης Στοι-
χείων για πέντε (5) έτη και επιβάλλεται πρόστιμο εκατό
χιλιάδων (100.000) ευρώ.
Το πρόστιμο του στοιχείου (i) δεν επιβάλλεται εφόσον
επιβληθεί το πρόστιμο της υποπερ. αβ).
δ) Για παραβάσεις παραβίασης ή παραποίησης ή
επέμβασης στη λειτουργία των Φ.Η.Μ. από λογισμικό
εφαρμογών που διαμορφώνει το περιεχόμενο των Αποδείξεων Εσόδου και για το οποίο έχει κατατεθεί έγγρα-
φη δεσμευτική διαβεβαίωση της κατέχουσας την άδεια
καταλληλότητας Φ.Η.Μ. οντότητας, προς την Επιτροπή
Ελέγχου Καταλληλότητας Φ.Η.Μ., περί του ελέγχου και
της πιστοποίησης της ορθής και σύννομης λειτουργίας
του εν λόγω λογισμικού εφαρμογών, με την εξαίρεση
περιπτώσεων κατά τις οποίες η εκτύπωση των αποδείξεων εσόδου γίνεται από εφαρμογή που παρακάμπτει
τον Φ.Η.Μ., επιβάλλεται στην οντότητα που κατέχει τη
σχετική άδεια καταλληλότητας Φ.Η.Μ.:
i) πρόστιμο εκατό χιλιάδων (100.000) ευρώ και ανάκληση της άδειας καταλληλότητας, εφόσον το συνερ-
γαζόμενο λογισμικό εφαρμογών έχει παρασχεθεί από
την οντότητα που κατέχει την άδεια καταλληλότητας ή
από συνδεδεμένα με αυτή πρόσωπα κατά την έννοια της
περ. ζ) του άρθρου 2 του Κ.Φ.Ε.,
ii) πρόστιμο πενήντα χιλιάδων (50.000) ευρώ, εφόσον
το συνεργαζόμενο λογισμικό εφαρμογών έχει παρασχεθεί από τρίτη οντότητα. Σε περίπτωση υποτροπής, εντός
πενταετίας από την κοινοποίηση της αρχικής πράξης
επιβολής προστίμου, ανακαλείται η άδεια καταλληλότητας Φ.Η.Μ. και επιβάλλεται πρόστιμο εκατό χιλιάδων
(100.000) ευρώ.
Το πρόστιμο του στοιχείου (i) δεν επιβάλλεται, εφόσον
επιβληθεί το πρόστιμο της υποπερ. αβ).
Για την εφαρμογή της παρούσας παραγράφου, ως «αρχική πράξη επιβολής προστίμου» νοείται η παλαιότερη
πράξη που κοινοποιήθηκε εντός της ίδιας πενταετίας.»
4. Στο άρθρο 58 του Κ.Φ.Δ., περί παραβάσεων σχετικών με την ηλεκτρονική διαβίβαση στοιχείων και την
παράλειψη διαβίβασης στοιχείων προς τη Φορολογική
Διοίκηση, προστίθεται παρ. 7 ως εξής:
«7. Σε περίπτωση μη διαβίβασης στη ψηφιακή πλατφόρμα «myData» από τον Πάροχο Υπηρεσιών Ηλεκτρο-
νικής Έκδοσης Στοιχείων παραστατικών που έχουν εκδοθεί με τη χρήση λογισμικού του Παρόχου και δεν έχουν
λάβει Μοναδικό Αριθμό Καταχώρησης, λόγω απώλειας
επικοινωνίας υπόχρεης οντότητας και Παρόχου ή Παρόχου και Α.Α.Δ.Ε., επιβάλλεται στον Πάροχο Υπηρεσιών
Ηλεκτρονικής Έκδοσης Στοιχείων:
α) όταν τα μη διαβιβασθέντα στοιχεία αφορούν πράξεις που επιβαρύνονται με Φόρο Προστιθέμενης Αξίας
(Φ.Π.Α.), πρόστιμο ίσο με το πενήντα τοις εκατό (50%)
του ποσού του Φ.Π.Α. των μη διαβιβασθέντων στοιχείων,
το οποίο δεν μπορεί να είναι κατώτερο των δέκα χιλιάδων (10.000) ευρώ και ανώτερο των πενήντα χιλιάδων
(50.000) ευρώ, ανά φορολογικό έλεγχο.
β) για κάθε μη διαβιβασθέν στοιχείο που αφορά πράξη
που δεν επιβαρύνεται με Φ.Π.Α., πρόστιμο ίσο με το δέκα
τοις εκατό (10%) της καθαρής αξίας των μη διαβιβασθέντων στοιχείων, το οποίο δεν μπορεί να είναι κατώτερο
των δέκα χιλιάδων (10.000) ευρώ και ανώτερο των πενήντα χιλιάδων (50.000) ευρώ, ανά φορολογικό έλεγχο.
Σε περίπτωση υποτροπής επιβάλλεται πρόστιμο ίσο με
το διπλάσιο του ύψους του προβλεπόμενου προστίμου
των περ. α) και β).»
5. Στο πρώτο εδάφιο της παρ. 1 του άρθρου 62 του
Κ.Φ.Δ., περί χρηματικής επιβράβευσης προσώπων κατόπιν επιβολής προστίμου μετά από επώνυμη καταγγελία,
μετά τη συντομογραφία «(Φ.Η.Μ.)», προστίθενται οι λέξεις «ή του Παρόχου Ηλεκτρονικής Έκδοσης Στοιχείων»,
και η παρ. 1 διαμορφώνεται ως εξής:
«1. Αν, κατόπιν επώνυμης καταγγελίας σε βάρος οντότητας του ν. 4308/2014 (Α΄ 251), μέσω της εφαρμογής
σάρωσης «QR code appodixi» της Ανεξάρτητης Αρχής
Δημοσίων Εσόδων (Α.Α.Δ.Ε.) που αφορά σε στοιχεία
λιανικής πώλησης, διενεργηθεί φορολογικός έλεγχος
και επιβληθεί πρόστιμο, για παραβίαση ή παραποίηση
ή επέμβαση στη λειτουργία των Φορολογικών Ηλεκτρονικών Μηχανισμών (Φ.Η.Μ.) ή του Παρόχου Ηλε-
κτρονικής Έκδοσης Στοιχείων, σύμφωνα με το παρόν,
ο καταγγέλλων λαμβάνει χρηματική επιβράβευση μετά
από απόφαση του Διοικητή της Α.Α.Δ.Ε.. Δεν δικαιούνται τη χρηματική επιβράβευση υπάλληλοι της Α.Α.Δ.Ε.,
του Υπουργείου Εθνικής Οικονομίας και Οικονομικών,
καθώς και οι υπάλληλοι της Υποδιεύθυνσης Δίωξης Οικονομικών Εγκλημάτων της Διεύθυνσης Αντιμετώπισης
Οργανωμένου Εγκλήματος του Αρχηγείου Ελληνικής
Αστυνομίας, που ασκούν ελεγκτικά καθήκοντα.»
6.Α. Στην περ. γ) της παρ. 3 του άρθρου 13Α του
ν. 2523/1997 (Α΄ 179), περί περιπτώσεων παραβάσεων,
επέρχονται οι ακόλουθες τροποποιήσεις: α) στο πρώτο
εδάφιο προστίθενται οι λέξεις «ή του Παρόχου Υπηρεσιών Ηλεκτρονικής Έκδοσης Στοιχείων», β) στην υποπερ.
γα) προστίθενται οι λέξεις «ή ο χρήστης υπηρεσιών Παρόχου Υπηρεσιών Ηλεκτρονικής Έκδοσης Στοιχείων»,
γ) στην υποπερ. γβ) μετά τις λέξεις «(software) και υλισμικού (hardware)» προστίθενται οι λέξεις «για τη λειτουρ-
γία των Φ.Η.Μ. ή άδεια καταλληλότητας λογισμικού για
την Ηλεκτρονική Έκδοση Στοιχείων» και μετά τις λέξεις
«ηλεκτρονικών μηχανισμών» προστίθενται οι λέξεις
«ή του Παρόχου Υπηρεσιών Ηλεκτρονικής Έκδοσης Στοιχείων», και η περ. γ ) διαμορφώνεται ως εξής:
«γ) Σε περίπτωση που διαπιστώνεται η παραβίαση
ή παραποίηση ή επέμβαση κατά οποιονδήποτε τρόπο
στη λειτουργία των φορολογικών ηλεκτρονικών μηχανισμών ή του Παρόχου Υπηρεσιών Ηλεκτρονικής Έκδοσης
Στοιχείων αναστέλλεται, με απόφαση του Διοικητή της
Ανεξάρτητης Αρχής Δημοσίων Εσόδων, η λειτουργία των
επαγγελματικών εγκαταστάσεων, ως εξής:
γα) όταν ο υπαίτιος της παράβασης είναι ο κάτοχος -
χρήστης του φορολογικού ηλεκτρονικού μηχανισμού ή
ο χρήστης Υπηρεσιών Παρόχου Ηλεκτρονικής Έκδοσης
Στοιχείων, αναστέλλεται η λειτουργία της επαγγελματικής εγκατάστασης, στην οποία αφορά ο έλεγχος από
δύο (2) έως δώδεκα (12) μήνες,
γβ) όταν ο υπαίτιος της παράβασης είναι η επιχείρηση
που έχει λάβει έγκριση λογισμικού (software) και υλισμικού (hardware) για τη λειτουργία των Φ.Η.Μ. ή άδεια
καταλληλότητας λογισμικού για την Ηλεκτρονική Έκδοση Στοιχείων από τα αρμόδια όργανα ή οποιοδήποτε
πρόσωπο έχει κατασκευάσει ή μεταπωλήσει λογισμικό
ή παρέχει τεχνική υποστήριξη για την παραβίαση ή παραποίηση ή επέμβαση με οποιονδήποτε τρόπο στη λει-
τουργία φορολογικών ηλεκτρονικών μηχανισμών ή του
Παρόχου Υπηρεσιών Ηλεκτρονικής Έκδοσης Στοιχείων,
αναστέλλεται η λειτουργία της επαγγελματικής εγκατάστασης από τρεις (3) έως είκοσι τέσσερις (24) μήνες.
Για την επιμέτρηση των κυρώσεων της παρούσας περίπτωσης λαμβάνονται υπόψη ιδίως η έκταση των παρα-
βάσεων που διαπιστώνονται, ο τρόπος και οι συνθήκες
τέλεσης των παραβάσεων αυτών και η συνεργασία του
ελεγχόμενου φορολογούμενου με τις ελεγκτικές υπηρεσίες της ΑΑΔΕ για την πραγματοποίηση του ελέγχου.»
Β. H παρούσα παράγραφος εφαρμόζεται για παραβάσεις που διαπιστώνονται μετά από την έναρξη ισχύος
του παρόντος.
Άρθρο 44
Στοιχεία λιανικής πώλησης - Τροποποίηση
άρθρου 12 ν. 4308/2014
Στο άρθρο 12 του ν. 4308/2014 (Α΄ 251), περί εκδιδόμενων στοιχείων για λιανική πώληση αγαθών ή υπηρεσιών,
επέρχονται οι ακόλουθες τροποποιήσεις: α) στην παρ. 3
επέρχονται νομοτεχνικές βελτιώσεις, β) οι παρ. 9 και 14
αντικαθίστανται, γ) προστίθεται παρ. 17, και το άρθρο 12
διαμορφώνεται ως εξής:
«Άρθρο 12
Εκδιδόμενα στοιχεία για λιανική πώληση αγαθών
ή υπηρεσιών
1. Για κάθε πώληση αγαθών ή υπηρεσιών σε ιδιώτες
καταναλωτές, μπορεί να εκδίδεται στοιχείο λιανικής πώλησης (απόδειξη λιανικής πώλησης ή απόδειξη παρο-
χής υπηρεσιών), αντί έκδοσης τιμολογίου του άρθρου 8.
Αντίτυπο αυτού του εγγράφου παραδίδεται, αποστέλλεται ή τίθεται στη διάθεση του πελάτη.
2. Το στοιχείο λιανικής πώλησης φέρει υποχρεωτικά
τις ακόλουθες ενδείξεις:
α) Την ημερομηνία έκδοσης.
β) Τον αύξοντα αριθμό για μία ή περισσότερες σειρές
στοιχείων λιανικής πώλησης, ο οποίος χαρακτηρίζει το
στοιχείο αυτό με μοναδικό τρόπο.
γ) Τον Αριθμό Φορολογικού Μητρώου (Α.Φ.Μ.), με
βάση τον οποίο ο πωλητής πραγματοποίησε την παράδοση των αγαθών ή την παροχή των υπηρεσιών.
δ) Το πλήρες όνομα και την πλήρη διεύθυνση του πωλητή των αγαθών ή υπηρεσιών.
ε) Το συντελεστή Φ.Π.Α. που εφαρμόζεται και τη μικτή
αξία πώλησης που αυτός αφορά.
3. Για σκοπούς ευχερούς ταυτοποίησης των σχετικών
συναλλαγών, δύναται να καθίσταται υποχρεωτική η αναγραφή πρόσθετων στοιχείων στα εκδιδόμενα στοιχεία
λιανικής πώλησης ορισμένων κατηγοριών υπηρεσιών
ή αγαθών, με απόφαση του Διοικητή της Ανεξάρτητης
Αρχής Δημοσίων Εσόδων (Α.Α.Δ.Ε.), ύστερα από δημοσίευση αξιολόγησης των διοικητικών βαρών για τις
υποκείμενες οντότητες σε σχέση με το αναμενόμενο
φορολογικό όφελος.
4. Στην περίπτωση εκπτώσεων ή επιστροφών εκδίδεται πιστωτικό στοιχείο λιανικής πώλησης. Για κάθε εκδι-
δόμενο πιστωτικό στοιχείο λιανικής πώλησης άνω των
πενήντα (50) ευρώ τηρείται από τον πωλητή αρχείο με
το ονοματεπώνυμο και τη διεύθυνση του πελάτη.
5. Με στοιχείο λιανικής πώλησης εξομοιώνεται κάθε
άλλο έγγραφο που περιλαμβάνει τα δεδομένα του στοιχείου λιανικής πώλησης και αντίτυπο αυτού παραδίδεται,
αποστέλλεται ή τίθεται στη διάθεση του πελάτη.
6. Το στοιχείο λιανικής πώλησης μπορεί να φέρει ανάλογη ονομασία, σύμφωνα με τις επικρατούσες συναλ-
λακτικές πρακτικές ή τις απαιτήσεις άλλης νομοθεσίας.
7. Η οντότητα που πωλεί αγαθά ή υπηρεσίες σε ιδιώτες
καταναλωτές έχει την ευθύνη να διασφαλίζει ότι εκδίδεται στοιχείο λιανικής πώλησης ή εναλλακτικά τιμολόγιο,
για κάθε σχετική πώληση. Η οντότητα αυτή εκδίδει το
παραστατικό πώλησης. Εναλλακτικά, η οντότητα μπορεί
με προηγούμενη συμφωνία να διασφαλίσει την έκδοση
παραστατικού από τρίτο πρόσωπο εξ΄ ονόματος και για
λογαριασμό της. Η συμφωνία για έκδοση παραστατικού πώλησης από τρίτο πρόσωπο δεν απαλλάσσει την
οντότητα από τη νόμιμη υποχρέωση να διασφαλίσει ότι
θα εκδοθεί σχετικό παραστατικό, καθώς και από κάθε
σχετική ευθύνη, σύμφωνα με αυτόν τον νόμο.
8. Η έκδοση στοιχείων λιανικής πώλησης (αποδείξεων λιανικής ή τιμολογίων) γίνεται με τη χρήση φορο-
λογικών ηλεκτρονικών μηχανισμών που προβλέπει ο
ν. 1809/1988 (Α΄ 222) κατά τη θέση σε ισχύ του παρόντος
νόμου.
9. Με απόφαση του Διοικητή της Α.Α.Δ.Ε. καθορίζονται
οι υποχρεώσεις και τα δικαιώματα των οντοτήτων που διαθέτουν άδεια καταλληλότητας ή τεχνικής υποστήριξης
των Φορολογικών Ηλεκτρονικών Μηχανισμών (Φ.Η.Μ.),
των κατασκευαστών, εισαγωγέων, μεταπωλητών ή των
εξουσιοδοτημένων τεχνικών αυτών, οι διαδικασίες
ελέγχου των στοιχείων λιανικής πώλησης και λοιπών
λογιστικών αρχείων, που εκδίδονται και σημαίνονται με
τη χρήση υπηρεσιών Φ.Η.Μ., καθώς και οι επιμέρους
προϋποθέσεις λήψης και ανάκλησης της άδειας καταλληλότητας. Με την ίδια απόφαση δύναται να τίθενται σε
εφαρμογή τεχνικές προδιαγραφές, πληροφοριακά και
λειτουργικά χαρακτηριστικά των φορολογικών ηλεκτρονικών μηχανισμών που είναι σύμφωνα με τις βέλτιστες
ευρωπαϊκές πρακτικές, με σκοπό τη διασφάλιση της αυθεντικότητας και της ακεραιότητας των εκδιδόμενων
στοιχείων λιανικής πώλησης, καθώς και να ρυθμίζονται
θέματα σχετικά με την εφαρμογή των εν λόγω τεχνικών
προδιαγραφών ή λειτουργικών χαρακτηριστικών.
10. Οι οντότητες δύνανται να εκδίδουν τα στοιχεία λιανικής πώλησης με τη χρήση υπηρεσιών παρόχου ηλε-
κτρονικής έκδοσης στοιχείων λιανικής πώλησης, αντί
της χρήσης φορολογικών ηλεκτρονικών μηχανισμών
της παρ. 8.
11. Με απόφαση του Διοικητή της Α.Α.Δ.Ε., ύστερα
από δημοσίευση αξιολόγησης των διοικητικών βαρών
για τις υποκείμενες οντότητες σε σχέση με το αναμενόμενο φορολογικό όφελος, δύναται να απαλλάσσονται
ορισμένες κατηγορίες οντοτήτων από την υποχρέωση
της παρ. 8. Οι οντότητες αυτές δύνανται να εκδίδουν τα
στοιχεία λιανικής πώλησης με χειρόγραφο τρόπο ή με
άλλο τεχνικό μέσο.
12. Κατ΄ εξαίρεση, επιτρέπεται η έκδοση στοιχείων λιανικής πώλησης με χειρόγραφο τρόπο ή με άλλο τεχνικό
μέσο, αντί της εφαρμογής των παρ. 8 ή 10 του παρόντος
άρθρου, για περιστασιακές λιανικές πωλήσεις.
13. Η οντότητα μπορεί να εκδίδει παραστατικά λιανικής πώλησης με χειρόγραφο τρόπο στην περίπτωση δι-
ακοπής του συστήματος διανομής ηλεκτρικής ενέργειας
ή διακοπής της λειτουργίας του μέσου έκδοσης παραστατικών, λόγω τεχνικού προβλήματος. Σε περίπτωση
μη λειτουργίας του εξοπλισμού έκδοσης παραστατικών
λόγω τεχνικού προβλήματος, η οντότητα λαμβάνει όλα
τα απαραίτητα μέτρα για την αποκατάσταση της λειτουργίας του εξοπλισμού χωρίς αδικαιολόγητη καθυστέρηση
και για την αποτροπή επαναλήψεων του προβλήματος.
Με απόφαση του Διοικητή της Α.Α.Δ.Ε. της παρ. 9 δύναται να ρυθμίζονται θέματα εφαρμογής της παραγράφου
αυτής, καθώς και να επιβάλλεται υποχρέωση ενημέρωσης της Φορολογικής Διοίκησης.
14. α) Η οντότητα που εκδίδει φορολογικά παραστατικά με τη χρήση φορολογικών ηλεκτρονικών μηχανι-
σμών της παρ. 8, διαβιβάζει στην Α.Α.Δ.Ε. εντός δέκα (10)
ημερών από την απόκτηση, τη μεταβολή ή την παύση
της χρήσης του εν λόγω μέσου τις ακόλουθες, κατά περίπτωση, πληροφορίες:
αα) Τον τύπο και τον σειριακό αριθμό (κωδικό) του
κατασκευαστή του χρησιμοποιούμενου μέσου που απαιτείται για την ταυτοποίηση του εν λόγω μέσου,
αβ) την ημερομηνία απόκτησης, μεταβολής ή οριστικής παύσης της χρήσης του μέσου.
β) Κάθε οντότητα - πωλητής Φ.Η.Μ. διαβιβάζει στην
Α.Α.Δ.Ε. εντός δέκα (10) ημερών από την κτήση του
εν λόγω μέσου από οντότητα που εκδίδει φορολογικά
παραστατικά με τη χρήση Φ.Η.Μ. τις πληροφορίες της
περ. α).
15. Οι οντότητες, οι οποίες επιλέγουν να εκδίδουν τα
στοιχεία λιανικής πώλησης μέσω τρίτου προσώπου (πάροχος) διαβιβάζουν προς την αρμόδια Διεύθυνση της
Α.Α.Δ.Ε. την επωνυμία και τα στοιχεία επικοινωνίας του
τρίτου προσώπου, καθώς και την ημερομηνία έναρξης
και παύσης της χρήσης των υπηρεσιών του παρόχου.
Η διαβίβαση των πληροφοριών αυτών γίνεται εντός δέκα
(10) ημερών από την έναρξη ή την παύση χρήσης των
υπηρεσιών του παρόχου.
16. Με απόφαση του Υπουργού Εθνικής Οικονομίας
και Οικονομικών, η οποία εκδίδεται μετά από πρόταση
του Διοικητή της Α.Α.Δ.Ε., καθορίζονται οι υποχρεώσεις
και τα δικαιώματα των Παρόχων Ηλεκτρονικής Τιμολόγησης, καθώς και οι διαδικασίες ελέγχου των τιμολογίων
και των στοιχείων λιανικής πώλησης που εκδίδονται και
αυθεντικοποιούνται με τη χρήση υπηρεσιών των Παρόχων Ηλεκτρονικής Τιμολόγησης.
17. Με απόφαση του Υπουργού Εθνικής Οικονομίας
και Οικονομικών, η οποία εκδίδεται μετά από εισήγηση
του Διοικητή της Α.Α.Δ.Ε., δύναται να καθορίζονται:
α) κλάδοι δραστηριότητας στους οποίους οι Πάροχοι Ηλεκτρονικής Τιμολόγησης υποχρεούνται είτε να
παράσχουν Εμπορικά/Λογιστικά Προγράμματα Διαχείρισης (Enterprise Resource Planning, «ERP») που θα
συνεργάζονται κατ΄ αποκλειστικότητα με το λογισμικό
του εκάστοτε Παρόχου που έχει λάβει άδεια καταλληλότητας για την Ηλεκτρονική Έκδοση Στοιχείων, είτε να
τηρούν μέτρα δέουσας επιμέλειας για τις οντότητες που
κατασκευάζουν ή αναβαθμίζουν ή τροποποιούν ή υποστηρίζουν τεχνικά Εμπορικά/Λογιστικά Προγράμματα
Διαχείρισης (Enterprise Resource Planning, «ERP»), που
συνεργάζονται με το λογισμικό του εκάστοτε Παρόχου
που έχει λάβει άδεια καταλληλότητας για την Ηλεκτρονική Έκδοση Στοιχείων,
β) μέτρα δέουσας επιμέλειας, ήτοι οι οφειλόμενες
ενέργειες του Παρόχου αν από την τήρηση των μέτρων
δέουσας επιμέλειας διαπιστωθεί ή προκύψουν ενδείξεις ότι οντότητα που κατασκευάζει ή αναβαθμίζει ή
τροποποιεί ή υποστηρίζει τεχνικά Εμπορικό/Λογιστικό
Πρόγραμμα Διαχείρισης (Enterprise Resource Planning,
«ERP») που συνεργάζεται με το λογισμικό του εκάστοτε Παρόχου που έχει λάβει άδεια καταλληλότητας για
την Ηλεκτρονική Έκδοση Στοιχείων, επιτρέπει, μέσω
του Εμπορικού/Λογιστικού Προγράμματος Διαχείρισης
(Enterprise Resource Planning, «ERP»), τη διάπραξη παραβίασης ή παραποίησης ή επέμβασης κατά οποιον-
δήποτε τρόπο στη λειτουργία του Παρόχου Υπηρεσιών
Ηλεκτρονικής Έκδοσης Στοιχείων,
γ) καθώς και κάθε αναγκαία λεπτομέρεια για την εφαρμογή της παρ. 10.»
ΚΕΦΑΛΑΙΟ Β΄
ΛΟΙΠΕΣ ΡΥΘΜΙΣΕΙΣ
Άρθρο 45
Μητρώο Αξιών Μεταβιβάσεων Ακινήτων -
Τροποποίηση άρθρου 79 ν. 4484/2017
Στο άρθρο 79 του ν. 4484/2017 (Α΄ 110), περί Μητρώου Αξιών Μεταβιβάσεων Ακινήτων, επέρχονται οι εξής
τροποποιήσεις: α) στην παρ. 1: αα) στο πρώτο εδάφιο οι
λέξεις «Στη Γενική Γραμματεία Δημόσιας Περιουσίας του
Υπουργείου» αντικαθίστανται από τις λέξεις «Στη Γενική
Γραμματεία Οικονομικής Πολιτικής και Στρατηγικής του
Υπουργείου Εθνικής Οικονομίας και» και οι λέξεις «Γενική
Γραμματεία Πληροφοριακών Συστημάτων και Διοικητικής Υποστήριξης του Υπουργείου» αντικαθίστανται από
τις λέξεις «Γενική Γραμματεία Πληροφοριακών Συστημάτων και Ψηφιακής Διακυβέρνησης του Υπουργείου
Ψηφιακής Διακυβέρνησης», αβ) στο δεύτερο εδάφιο οι
λέξεις «και την παρακολούθηση της αγοράς ακινήτων»
αντικαθίστανται από τις λέξεις «, την παρακολούθηση
της αγοράς ακινήτων και την παροχή στοιχείων σε λοιπές
βάσεις δεδομένων του Υπουργείου Εθνικής Οικονομίας
και Οικονομικών», αγ) στο τρίτο εδάφιο οι λέξεις «εφαρμοζομένων αναλόγως των διατάξεων των άρθρων 17,
και 17Α του ν. 4174/2013 (Α΄ 170)» αντικαθίστανται από
τις λέξεις «εφαρμοζόμενου αναλόγως του άρθρου 21 του
Κώδικα Φορολογικής Διαδικασίας (ν. 5104/2024, Α΄ 58)»,
β) στην παρ. 2: βα) οι λέξεις «Με κοινή απόφαση του
Υπουργού Οικονομικών και του Διοικητή της Ανεξάρτητης Αρχής Δημοσίων Εσόδων ή του κατά περίπτωση
αρμόδιου Υπουργού» αντικαθίστανται από τις λέξεις
«Με απόφαση του Υπουργού Εθνικής Οικονομίας και
Οικονομικών μετά από εισήγηση του Διοικητή της Ανεξάρτητης Αρχής Δημοσίων Εσόδων ή με κοινή απόφαση
του Υπουργού Εθνικής Οικονομίας και Οικονομικών και
του κατά περίπτωση αρμόδιου Υπουργού», ββ) οι λέξεις «, καθώς και ο χρόνος τήρησης των στοιχείων στο
Μητρώο» αντικαθίστανται από τις λέξεις «, ο χρόνος
τήρησης των στοιχείων στο Μητρώο, καθώς και κάθε
αναγκαία λεπτομέρεια για την εφαρμογή του παρόντος»,
γ) η παρ. 3 αντικαθίσταται, και κατόπιν νομοτεχνικών
βελτιώσεων το άρθρο 79 διαμορφώνεται ως εξής:
«Άρθρο 79
Μητρώο Αξιών Μεταβιβάσεων Ακινήτων
1. Στη Γενική Γραμματεία Οικονομικής Πολιτικής και
Στρατηγικής του Υπουργείου Εθνικής Οικονομίας και
Οικονομικών τηρείται σε ηλεκτρονική μορφή το Μητρώο
Αξιών Μεταβιβάσεων Ακινήτων (Μητρώο), το οποίο υποστηρίζεται τεχνικά από τη Γενική Γραμματεία Πληροφο-
ριακών Συστημάτων και Ψηφιακής Διακυβέρνησης του
Υπουργείου Ψηφιακής Διακυβέρνησης. Με την επιφύλαξη των διατάξεων για την προστασία των Δεδομέ-
νων Προσωπικού Χαρακτήρα, στο Μητρώο τηρούνται
στοιχεία για τις μεταβιβάσεις εμπραγμάτων δικαιωμάτων επί ακινήτων, με αποκλειστικό σκοπό την εξαγωγή
στατιστικών συμπερασμάτων, την παρακολούθηση της
αγοράς ακινήτων και την παροχή στοιχείων σε λοιπές
βάσεις δεδομένων του Υπουργείου Εθνικής Οικονομίας
και Οικονομικών. Τα στοιχεία κάθε μεταβίβασης συλλέγονται, κατά περίπτωση, από την Ανεξάρτητη Αρχή
Δημοσίων Εσόδων (Α.Α.Δ.Ε.), τα Κτηματολογικά Γραφεία
ή τους συμπράττοντες Συμβολαιογράφους. Μέρος των
στοιχείων του Μητρώου δημοσιεύεται σε διαδικτυακό
ιστότοπο του Υπουργείου Εθνικής Οικονομίας και Οικονομικών με τρόπο που να διασφαλίζεται η ανωνυμία
των εμπλεκομένων μερών και το φορολογικό απόρρητο,
εφαρμοζόμενου αναλόγως του άρθρου 21 του Κώδικα
Φορολογικής Διαδικασίας (ν. 5104/2024, Α΄ 58).
2. Με απόφαση του Υπουργού Εθνικής Οικονομίας και
Οικονομικών μετά από εισήγηση του Διοικητή της Ανεξάρτητης Αρχής Δημοσίων Εσόδων ή με κοινή απόφαση
του Υπουργού Εθνικής Οικονομίας και Οικονομικών και
του κατά περίπτωση αρμόδιου Υπουργού, καθορίζονται
οι πηγές και το είδος των στοιχείων που συλλέγονται, η
κατηγορία των στοιχείων που δημοσιεύονται, ο χρόνος
τήρησης των στοιχείων στο Μητρώο, καθώς και κάθε
αναγκαία λεπτομέρεια για την εφαρμογή του παρόντος.
3. Με κοινή απόφαση των Υπουργών Εθνικής Οικονομίας και Οικονομικών και Ψηφιακής Διακυβέρνησης
ρυθμίζονται τα μέτρα ασφαλείας των ως άνω στοιχείων,
οι υπεύθυνοι επεξεργασίας και κάθε άλλο ειδικότερο
ζήτημα σχετικά με τη λειτουργία του Μητρώου.
4. Το Μητρώο αφορά μεταβιβάσεις που διενεργήθηκαν μετά την 1η Μαρτίου 2017.»
Άρθρο 46
Διαδικασίες Δέουσας Επιμέλειας Δηλούντων
Φορέων Εκμετάλλευσης Πλατφόρμας -
Τροποποίηση παρ. 3 Ενότητας Β΄ Τμήματος ΙΙ
Παραρτήματος V ν. 4170/2013
Στην παρ. 3 της Ενότητας Β΄ του Τμήματος ΙΙ του Παραρτήματος V του ν. 4170/2013 (Α΄ 163), περί συλλογής
των στοιχείων του Πωλητή, οι λέξεις «των περ. α) και β)»
αντικαθίστανται από τις λέξεις «των περ. β) έως ε)», και
η παρ. 3 της Ενότητας Β΄ του Τμήματος ΙΙ του Παραρτήματος V διαμορφώνεται ως εξής:
«3. Παρά τις παρ. 1 και 2 της Ενότητας Β΄, ο Δηλών
Φορέας Εκμετάλλευσης Πλατφόρμας δεν υποχρεούται
να συλλέγει τις πληροφορίες των περ. β) έως ε) της παρ.
1 της Ενότητας Β΄ και των περ. β) έως στ) της παρ. 2 της
Ενότητας Β΄, όταν βασίζεται σε άμεση επιβεβαίωση της
ταυτότητας και της κατοικίας του Πωλητή μέσω υπηρεσίας ταυτοποίησης που διατίθεται από κράτος μέλος ή την
Ευρωπαϊκή Ένωση για την εξακρίβωση της ταυτότητας
και της φορολογικής κατοικίας του Πωλητή.»
Άρθρο 47
Αρμοδιότητα διοικητικών δικαστηρίων -
Τροποποίηση παρ. 2 άρθρου 38 ν. 4972/2022
Στο τελευταίο εδάφιο της παρ. 2 του άρθρου 38 του
ν. 4972/2022 (Α΄181), περί πολιτικής προμηθειών και μισθώσεων της Ελληνικής Εταιρείας Συμμετοχών και Περι-
ουσίας, οι λέξεις «των αρμόδιων Διοικητικών Εφετείων,
σε πρώτο και τελευταίο βαθμό» αντικαθίστανται με τις
λέξεις «του αρμόδιου δικαστηρίου κατ’ εφαρμογή της
παρ. 3 του άρθρου 372 του ν. 4412/2016 (Α΄ 147)», και η
παρ. 2 διαμορφώνεται ως εξής:
«2. Το Γενικό Πλαίσιο Κανονισμού Έργων, Προμηθειών
και Υπηρεσιών και οι κανονισμοί έργων, προμηθειών και
υπηρεσιών για την ανάθεση των συμβάσεων έργων, προμηθειών και υπηρεσιών των λοιπών θυγατρικών εταιρει-
ών της Ε.Ε.ΣΥ.Π., άνω και κάτω των ορίων των Οδηγιών
2014/24, του Ευρωπαϊκού Κοινοβουλίου και του Συμβουλίου, της 26ης Φεβρουαρίου 2014 «σχετικά με τις
δημόσιες προμήθειες και την κατάργηση της Οδηγίας
2004/18/ΕΚ» (L 94) και 2014/25 του Ευρωπαϊκού Κοινοβουλίου και του Συμβουλίου, της 26ης Φεβρουαρίου
2014, «σχετικά με τις προμήθειες φορέων που δραστηριοποιούνται στους τομείς του ύδατος, της ενέργειας, των
μεταφορών και των ταχυδρομικών υπηρεσιών και την
κατάργηση της Οδηγίας 2004/17/ΕΚ» (I 94), προβλέπουν
τις διαδικασίες και τους όρους σχετικά με την ανάθεση
και εκτέλεση των συμβάσεών τους, κατά παρέκκλιση από
τον ν. 4412/2016 (Α΄ 147), υπό την επιφύλαξη της ενωσιακής νομοθεσίας. Το Γενικό Πλαίσιο Κανονισμού Έργων,
Προμηθειών και Υπηρεσιών και οι κανονισμοί έργων,
προμηθειών και υπηρεσιών για την ανάθεση των συμβάσεων έργων, προμηθειών και υπηρεσιών των λοιπών
θυγατρικών εταιρειών της Ε.Ε.ΣΥ.Π. προβλέπουν όργανα
και διαδικασίες, ώστε να εκπληρώνονται οι υποχρεώσεις
που προκύπτουν από την Οδηγία 89/665 του Συμβουλίου της 21ης Δεκεμβρίου 1989 «για τον συντονισμό των
νομοθετικών, κανονιστικών και διοικητικών διατάξεων,
περί της εφαρμογής των διαδικασιών προσφυγής στον
τομέα της σύναψης συμβάσεων κρατικών προμηθειών
και δημοσίων έργων» (I 395), και την Οδηγία 92/13 του
Συμβουλίου της 25ης Φεβρουαρίου 1992 «για τον συντονισμό των νομοθετικών, κανονιστικών και διοικητικών
διατάξεων σχετικά με την εφαρμογή των κοινοτικών κανόνων στις διαδικασίες σύναψης των συμβάσεων φορέ-
ων οι οποίοι λειτουργούν στους τομείς του ύδατος, της
ενέργειας, των μεταφορών και των τηλεπικοινωνιών»
(I 76). Πριν από την έγκρισή τους αποστέλλονται στην
Ενιαία Αρχή Δημοσίων Συμβάσεων (Ε.Α.ΔΗ.ΣΥ.), η οποία
μπορεί να διατυπώσει γνώμη επί των προτεινόμενων
κανονισμών εντός εξήντα (60) ημερών από τη λήψη τους.
Οι διαφορές από την εφαρμογή των κανονισμών έργων,
προμηθειών και υπηρεσιών υπάγονται στη δικαιοδοσία
του αρμόδιου δικαστηρίου κατ’ εφαρμογή της παρ. 3 του
άρθρου 372 του ν. 4412/2016 (Α΄ 147).»
Άρθρο 48
Παραχώρηση Ολυμπιακού Κέντρου Γαλατσίου
στον Δήμο Γαλατσίου
1. Παραχωρείται, άνευ ανταλλάγματος, η αποκλειστική
χρήση, διαχείριση και εκμετάλλευση του Ολυμπιακού
Κέντρου Γαλατσίου της περ. θ) της παρ. 1 του άρθρου 9
του ν. 3342/2005 (Α΄ 131) στον Δήμο Γαλατσίου. Η διάρκεια της παραχώρησης ορίζεται σε σαράντα (40) έτη
από την έναρξη ισχύος του παρόντος. Μετά την πάροδο
των σαράντα (40) ετών ή σε περίπτωση ανάκλησης του
παραχωρούμενου δικαιώματος, ο Δήμος Γαλατσίου παραδίδει στους λοιπούς φορείς κυριότητας των χώρων,
το σύνολο των εγκαταστάσεων συντάσσοντας σχετικό
πρωτόκολλο καταγραφής - παράδοσης - παραλαβής.
Από την έναρξη ισχύος του παρόντος, ο Δήμος Γαλατσίου υπεισέρχεται αυτοδικαίως σε όλα τα δικαιώματα και
τις υποχρεώσεις που απορρέουν από την παραχώρηση
κατά χρήση της έκτασης μετά των υφιστάμενων κτισμάτων και εγκαταστάσεων.
2. Εντός (30) ημερών από την έναρξη ισχύος του παρόντος, ο Δήμος Γαλατσίου συντάσσει πρωτόκολλο κατα-
γραφής - παράδοσης - παραλαβής για την παραχώρηση
της παρ. 1, το οποίο υπογράφεται από τους φορείς που
έχουν την κυριότητα των παραχωρούμενων εκτάσεων
και από τον Δήμο Γαλατσίου. Στο πρωτόκολλο καταγράφονται η κατάσταση του παραχωρούμενου ακινήτου και
κάθε περιουσιακό στοιχείο που περιλαμβάνεται στην
παραχωρούμενη έκταση, καθώς και οι ενέργειες που
είναι απαραίτητες για την αποτροπή της βλάβης ή της
μείωσης της αξίας των παραχωρούμενων περιουσιακών
στοιχείων κατά την παραχώρηση.
3. Η χρήση, αξιοποίηση, εκμετάλλευση και διαχείριση
και όλες εν γένει οι εξουσίες επί των παραχωρούμενων
ανήκουν στον Δήμο Γαλατσίου ως φορέα διαχείρισης.
Στο πλαίσιο αυτό ο Δήμος Γαλατσίου δύναται να συνάπτει συμβάσεις με ή χωρίς αντάλλαγμα με οργανισμούς,
φορείς και επιχειρήσεις τοπικής αυτοδιοίκησης, νομικά
πρόσωπα δημοσίου δικαίου, νομικά πρόσωπα ιδιωτικού
δικαίου μη κερδοσκοπικού χαρακτήρα και λοιπούς φορείς που εξυπηρετούν κοινωφελείς σκοπούς. Συμβάσεις
μεταξύ του Δήμου Γαλατσίου και ιδιωτικών φορέων συνάπτονται έναντι ανταλλάγματος, το οποίο αξιοποιείται
για την κάλυψη των υποχρεώσεων του Δήμου κατά την
παρ. 5. Η παραχώρηση του παρόντος δεν καταλαμβάνει τον χώρο εξυπηρέτησης αναγκών εταιρείας κινητής
τηλεφωνίας, ο οποίος παραμένει στην εκμετάλλευση
της Εταιρείας Ακινήτων του Δημοσίου Α.Ε. (ΕΤ.Α.Δ. Α.Ε.).
4. Ο Δήμος Γαλατσίου στεγάζει, χωρίς οικονομικό
αντάλλαγμα, στην έκταση της παρ. 1 υπηρεσίες των
Υπουργείων Εργασίας και Κοινωνικής Ασφάλισης, Υγείας, καθώς και των εποπτευόμενων φορέων τους, και της
Ανεξάρτητης Αρχής Δημοσίων Εσόδων που υποδεικνύουν οι αντίστοιχοι φορείς.
5. Στο πλαίσιο της παραχώρησης της παρ. 1 ο Δήμος
Γαλατσίου έχει τις παρακάτω υποχρεώσεις:
α) να αποκαθιστά τις ζημίες της στέγης των κτιρίων
της εγκατάστασης,
β) να αναβαθμίσει ενεργειακά τα κτίρια της εγκατάστασης ώστε να καταστεί σταδιακά ενεργειακά αυτόνομη,
γ) να λαμβάνει τις απαραίτητες άδειες από τις αρμόδιες
υπηρεσίες και να τηρεί τις προβλεπόμενες πολεοδομικές
διατάξεις για την υλοποίηση του σκοπού της παραχώρησης,
δ) να συντηρεί, βελτιώνει, επισκευάζει και φυλάσσει τις
παραχωρούμενες εκτάσεις και τα υφιστάμενα κτίσματα
και εγκαταστάσεις με δικές του δαπάνες,
ε) να ενημερώνει ανά πενταετία τον Υπουργό Εθνικής
Οικονομίας και Οικονομικών και την ΕΤ.Α.Δ. Α.Ε. για την
εξέλιξη της αξιοποίησης των εγκαταστάσεων και την
πορεία των υποχρεώσεών του.
6. Η παραχώρηση της παρ. 1 μπορεί να ανακληθεί στις
εξής περιπτώσεις:
α) αν δεν αποκατασταθεί εντός είκοσι τεσσάρων (24)
μηνών η ζημιά που υφίσταται κατά την έναρξη ισχύος
του παρόντος στη στέγη των κτιρίων της εγκατάστασης,
β) αν δεν εξυπηρετείται ο σκοπός της παραχώρησης
ως προς τη στέγαση των δημόσιων υπηρεσιών της
παρ. 4,
γ) αν εντός της πρώτης πενταετίας της παραχώρησης,
η οποία δύναται να παραταθεί για σπουδαίο λόγο, ο Δήμος Γαλατσίου δεν έχει προβεί σε καμία ενέργεια ανα-
βάθμισης των υποδομών προς την επίτευξη ενεργειακής
αυτονομίας των κτιρίων,
δ) αν ο Δήμος Γαλατσίου δεν τηρεί, σωρευτικά ή διαζευκτικά, τους όρους που τίθενται στο παρόν.
7. Μετά το πέρας της παραχώρησης ο Δήμος Γαλατσίου δεν έχει καμία αξίωση έναντι του Ελληνικού Δημοσίου
για εργασίες και υπηρεσίες που πραγματοποίησε στο
πλαίσιο τήρησης των υποχρεώσεών του.
Άρθρο 49
Αναστολή είσπραξης χρεών και πράξεων
αναγκαστικής εκτέλεσης πληγέντων από
θεομηνίες - Τροποποίηση παρ. 5 άρθρου
πέμπτου ν. 2275/1994 και παρ. 1 άρθρου 53
ν. 4797/2021
1. Στην παρ. 5 του άρθρου πέμπτου του ν. 2275/1994
(Α΄ 238), περί ρύθμισης χρεών πλημμυροπαθών, επέρχονται οι ακόλουθες αλλαγές: α) στο πρώτο και το τε-
λευταίο εδάφιο οι λέξεις «Με αποφάσεις του Υπουργού
Εθνικής Οικονομίας και Οικονομικών», αντικαθίσταται
από τις λέξεις «Με κοινές αποφάσεις των Υπουργών Εθνικής Οικονομίας και Οικονομικών και Κλιματικής Κρίσης
και Πολιτικής Προστασίας», β) στο πρώτο εδάφιο οι λέξεις «μέχρι δώδεκα (12) μηνών» αντικαθίστανται από τις
λέξεις «μέχρι δεκαοκτώ (18) μηνών», γ) προστίθεται νέο
δεύτερο εδάφιο, και η παρ. 5 διαμορφώνεται ως εξής:
«5. Με κοινές αποφάσεις των Υπουργών Εθνικής Οικονομίας και Οικονομικών και Κλιματικής Κρίσης και Πολι-
τικής Προστασίας, που δημοσιεύονται στην Εφημερίδα
της Κυβερνήσεως, δύναται σε εξαιρετικές περιπτώσεις
σεισμών, πλημμυρών ή άλλων θεομηνιών, από τις οποίες
προκαλούνται σημαντικές ζημιές σε μεγάλο αριθμό φορολογουμένων, να αναστέλλεται στις πληγείσες περιοχές
η είσπραξη των ληξιπρόθεσμων χρεών προς το Δημόσιο, για χρονικό διάστημα μέχρι δεκαοκτώ (18) μηνών
και να ρυθμίζεται η καταβολή των χρεών αυτών μέχρι
είκοσι τέσσερις (24) μηνιαίες δόσεις, με μερική ή ολική
απαλλαγή από τις προσαυξήσεις εκπρόθεσμης καταβολής, που αναλογούν κατά τις διατάξεις του Κ.Ε.Δ.Ε..
Οι αποφάσεις ορίζουν τον χρόνο έναρξης της ισχύος
τους, που μπορεί να είναι και προγενέστερος από την
ημερομηνία δημοσίευσής τους.
Σε εξαιρετικές περιπτώσεις σεισμών, πλημμυρών ή
άλλων θεομηνιών, από τις οποίες προκαλούνται σημαντικές ζημιές σε μεγάλο αριθμό οφειλετών χρεών υπέρ
των ειδικών δημοσίων υπηρεσιών, των ειδικών ταμείων,
των νομικών προσώπων δημοσίου δικαίου και ιδιωτικού
δικαίου και τρίτων, η είσπραξη των οποίων έχει ανατεθεί,
σύμφωνα με το άρθρο 98 του ν. 4270/2014 (Α΄ 143), στην
Ανεξάρτητη Αρχή Δημοσίων Εσόδων με κοινές αποφάσεις των Υπουργών Εθνικής Οικονομίας και Οικονομι-
κών και Κλιματικής Κρίσης και Πολιτικής Προστασίας,
που δημοσιεύονται στην Εφημερίδα της Κυβερνήσεως,
δύναται η καταβολή των ληξιπρόθεσμων οφειλών να
αντιμετωπίζεται όπως οι ληξιπρόθεσμες οφειλές προς
το Δημόσιο σε ανάλογες περιπτώσεις.»
2. Στο άρθρο 53 του ν. 4797/2021 (Α΄ 66), περί αναστολής πράξεων αναγκαστικής εκτέλεσης για πληγέντες
από θεομηνία, επέρχονται οι ακόλουθες αλλαγές: α) στο
πρώτο και το δεύτερο εδάφιο οι λέξεις «Με απόφαση του
Υπουργού Οικονομικών», αντικαθίσταται από τις λέξεις
«Με κοινή απόφαση των Υπουργών Εθνικής Οικονομίας
και Οικονομικών και Κλιματικής Κρίσης και Πολιτικής
Προστασίας», β) στο πρώτο εδάφιο οι λέξεις «για έξι (6)
μήνες» αντικαθίστανται από τις λέξεις «για δώδεκα (12)
μήνες», και το άρθρο 53 διαμορφώνεται ως εξής:
«Άρθρο 53
Αναστολή πράξεων αναγκαστικής εκτέλεσης
για πληγέντες από θεομηνία
Με κοινή απόφαση των Υπουργών Εθνικής Οικονομίας
και Οικονομικών και Κλιματικής Κρίσης και Πολιτικής
Προστασίας, για φυσικά και νομικά πρόσωπα, καθώς
και νομικές οντότητες, που έχουν αποδεδειγμένα πληγεί από θεομηνίες, μπορεί να αναστέλλεται για δώδεκα
(12) μήνες, με δυνατότητα παράτασης για άλλους έξι (6)
μήνες από την επέλευση της θεομηνίας, η διενέργεια
κάθε πράξης αναγκαστικής εκτέλεσης επί της κινητής ή
ακίνητης περιουσίας τους, εξαιρουμένων των απαιτήσεων για διατροφή. Η αναστολή καταλαμβάνει, ιδίως, τη
διενέργεια πλειστηριασμών, κατασχέσεων, αποβολών
και προσωπικών κρατήσεων. Κατά το χρονικό διάστημα του πρώτου εδαφίου, αναστέλλονται οι προθεσμίες
άσκησης ενδίκων μέσων και βοηθημάτων που αφορούν
σε εκκρεμείς διαδικασίες αναγκαστικής εκτέλεσης. Με
κοινή απόφαση των Υπουργών Εθνικής Οικονομίας και
Οικονομικών και Κλιματικής Κρίσης και Πολιτικής Προστασίας καθορίζονται η διαδικασία, τα απαιτούμενα
δικαιολογητικά και κάθε αναγκαία λεπτομέρεια για την
εφαρμογή του παρόντος.»
3. Η παρ. 1 ισχύει από την 4η Σεπτεμβρίου 2024.
Άρθρο 50
Μέτρα ενίσχυσης επιχειρήσεων λόγω του
ακραίου φαινομένου της 28ης Αυγούστου 2024
στον Παγασητικό Κόλπο
1. Στις πληγείσες περιοχές που κηρύχθηκαν σε
κατάσταση εκτάκτου ανάγκης, με τις υπό στοιχεία
Α4014/30.8.2024 (ΑΔΑ: ΨΚΖ946ΝΠΙΘ-0ΔΛ) και Α4016/
30.8.2024 (ΑΔΑ: 9ΟΥΘ46ΝΠΙΘ-4ΝΡ) αποφάσεις του Γενικού Γραμματέα Πολιτικής Προστασίας, για τον Παγα-
σητικό Κόλπο, εφαρμόζονται αναλόγως:
α) τα μέτρα που προβλέπονται στο πρώτο εδάφιο της
παρ. 2 του άρθρου 8 του ν. 2256/1994 (Α΄ 196), περί αναστολής καταβολών και ρυθμίσεων εισφορών,
β) το άρθρο πέμπτο του ν. 2275/1994 (Α΄ 238), περί
πληρωμής δόσεων κεφαλαίου και τόκων,
γ) το άρθρο 6Γ του ν. 4797/2021 (Α΄ 66), περί χορήγησης ενισχύσεων σε επιχειρήσεις και αγροτικές εκμε-
ταλλεύσεις.
2. Με κοινή απόφαση του Υπουργού Κλιματικής Κρίσης και Πολιτικής Προστασίας και του κατά περίπτωση
αρμόδιου Υπουργού, κατόπιν εισήγησης της Κυβερνητικής Επιτροπής του άρθρου 13 του ν. 4797/2021,
προσδιορίζονται το πεδίο εφαρμογής, τα στοιχεία και
δικαιολογητικά που απαιτούνται, η χρονική περίοδος
εφαρμογής του εκάστοτε προσήκοντος μέτρου, καθώς
και κάθε άλλη λεπτομέρεια που απαιτείται για την εφαρμογή των περ. α) και β) της παρ. 1.
3. Οι παρ. 1 και 2 τίθενται σε ισχύ από την 28η.8.2024.
Άρθρο 51
Διαδικασία σύναψης συμβάσεων απασχόλησης
προσωπικού σε καταστάσεις έκτακτης ανάγκης -
Τροποποίηση παρ. 13 άρθρου 25 ν. 5049/2023
Στην παρ. 13 του άρθρου 25 του ν. 5049/2023 (Α΄152),
περί διαδικασιών κατεπείγουσας εκτέλεσης έργων σε
καταστάσεις έκτακτης ανάγκης πολιτικής προστασίας
προστίθεται δεύτερο εδάφιο, και η παρ. 13 διαμορφώνεται ως εξής:
«13. Για την αντιμετώπιση των αναγκών του Υπουργείου Υποδομών και Μεταφορών που προκύπτουν από την
εφαρμογή του παρόντος άρθρου, επιτρέπεται, κατά παρέκκλιση κάθε αντίθετης γενικής ή ειδικής διάταξης, με
κοινή απόφαση των αρμοδίων οργάνων του Υπουργείου
Υποδομών και Μεταφορών και του φορέα προέλευσης
και για το αναγκαίο χρονικό διάστημα που δεν επιτρέπεται να υπερβαίνει τα δύο (2) έτη με δυνατότητα ανανέω-
σης μόνο μία φορά για χρονικό διάστημα που δεν επιτρέπεται να υπερβαίνει τα δύο (2) ακόμη έτη, η απόσπαση
υπαλλήλων μονίμων και με σχέση εργασίας Ιδιωτικού
Δικαίου Αορίστου Χρόνου, που υπηρετούν σε υπηρεσίες του δημοσίου τομέα υπό την έννοια της περ. (α)
της παρ. 1 του άρθρου 14 του ν. 4270/2014 (Α΄ 143) ή
η πρόσληψη με σύμβαση εργασίας Ιδιωτικού Δικαίου
Ορισμένου Χρόνου εξειδικευμένου προσωπικού, σε
υπηρεσίες του Υπουργείου Υποδομών και Μεταφορών,
κατ’ εφαρμογή του άρθρου 36 του ν. 4765/2021 (Α΄ 6).
Η διαδικασία σύναψης των συμβάσεων απασχόλησης
του ως άνω προσωπικού ολοκληρώνεται εντός δώδεκα (12) μηνών από την έκδοση της Πράξης Υπουργικού
Συμβουλίου της παρ. 2 και η διάρκεια απασχόλησης δεν
μπορεί να υπερβαίνει τους οκτώ (8) μήνες από τη σύναψη των συμβάσεων.»
Άρθρο 52
Παράταση προθεσμιών διεξαγωγής γενικών
συνελεύσεων κεφαλαιουχικών εταιρειών
για το έτος 2024 - Τροποποίηση άρθρου 18
ν. 5055/2023
Στο άρθρο 18 του ν. 5055/2023 (Α΄ 161), περί παράτασης προθεσμιών διεξαγωγής γενικών συνελεύσεων
κεφαλαιουχικών εταιρειών για το 2023, επέρχονται οι
ακόλουθες τροποποιήσεις: α) στον τίτλο του άρθρου,
οι λέξεις «για το έτος 2023» αντικαθίστανται από τις λέξεις «για τα έτη 2023 και 2024», β) στο πρώτο εδάφιο, οι
λέξεις «για το έτος 2023» αντικαθίστανται από τις λέξεις
«για τα έτη 2023 και 2024» και το άρθρο 18 διαμορφώνεται ως εξής:
«Άρθρο 18
Παράταση προθεσμιών διεξαγωγής γενικών
συνελεύσεων κεφαλαιουχικών εταιρειών για τα
έτη 2023 και 2024
Για τα έτη 2023 και 2024 η προθεσμία διεξαγωγής
της γενικής συνέλευσης της παρ. 1 του άρθρου 119 του
ν. 4548/2018 (Α΄ 104), της παρ. 2 του άρθρου 69 του
ν. 4072/2012 (Α΄ 86) και της παρ. 2 του άρθρου 10 του
ν. 3190/1955 (Α΄ 91) παρατείνεται κατά πενήντα (50)
ημερολογιακές ημέρες. Προθεσμίες που συνδέονται με
την υποβολή πρακτικών συνελεύσεων των μετόχων ή
εταίρων και εγκεκριμένων οικονομικών καταστάσεων
στο Γενικό Εμπορικό Μητρώο παρατείνονται αναλόγως.»
Άρθρο 53
Ρυθμίσεις για την ακύρωση ή τροποποίηση
άμεσου προσδιορισμού φόρου, πράξης
προσδιορισμού φόρου και πράξης επιβολής
προστίμου στον Κώδικα Φορολογικής
Διαδικασίας - Τροποποίηση παρ. 5 άρθρου 74,
προσθήκη παρ. 6 στο άρθρο 74 και προσθήκη
παρ. 5 στο άρθρο 84 του Κώδικα Φορολογικής
Διαδικασίας
1. Στην παρ. 5 του άρθρου 74 του Κώδικα Φορολογικής
Διαδικασίας (Κ.Φ.Δ., ν. 5104/2024, Α΄ 58), περί ακύρωσης
ή τροποποίησης άμεσου προσδιορισμού φόρου, πράξης
προσδιορισμού φόρου και πράξης επιβολής προστίμου,
το τρίτο εδάφιο αντικαθίσταται, και η παρ. 5 διαμορφώνεται ως εξής:
«5. Η διαδικασία του παρόντος δεν αναστέλλει την
προθεσμία και δεν κωλύει την άσκηση της ενδικοφανούς
προσφυγής ή της προσφυγής ενώπιον του δικαστηρίου.
Η άσκηση ενδικοφανούς προσφυγής ή η εκκρεμοδικία
δεν κωλύουν τη διαδικασία του παρόντος. Στην περίπτωση αυτή, η προθεσμία της παρ. 2 λήγει ένα (1) έτος μετά
από την έκδοση αμετάκλητης απόφασης.»
2. Στο άρθρο 74 του Κ.Φ.Δ., περί ακύρωσης ή τροποποίησης άμεσου προσδιορισμού φόρου, πράξης προσ-
διορισμού φόρου και πράξης επιβολής προστίμου, προστίθεται παρ. 6 ως εξής:
«6. Ποσά που έχουν βεβαιωθεί ή καταβληθεί βάσει των
πράξεων που ακυρώνονται, διαγράφονται ή επιστρέφονται κατά περίπτωση, κατά παρέκκλιση των διατάξεων
περί παραγραφής.»
3. Στο άρθρο 84 του Κ.Φ.Δ., περί μεταβατικών διατάξεων, προστίθεται παρ. 5 ως εξής:
«5. Η αίτηση ακύρωσης ή τροποποίησης της παρ. 2 του
άρθρου 74 υποβάλλεται και η ακύρωση ή τροποποίηση
χωρίς αίτηση της παρ. 3 του άρθρου 74 εκδίδεται σε
σχέση με πράξεις άμεσου προσδιορισμού ή πράξεις διοικητικού, εκτιμώμενου ή διορθωτικού προσδιορισμού
φόρου ή πράξεις επιβολής προστίμου που εκδίδονται
από την 1η Δεκεμβρίου 2014 και μετά.»
Άρθρο 54
Απόσβεση δικαιωμάτων επί εκπομπών
οπτικοακουστικού περιεχομένου -
Τροποποίηση παρ. 4 άρθρου 24 Κώδικα
Φορολογίας Εισοδήματος
1. Στην παρ. 4 του άρθρου 24 του Κώδικα Φορολογίας
Εισοδήματος (ν. 4172/2013, Α΄167), επέρχονται οι ακόλουθες αλλαγές: α) μετά το τρίτο εδάφιο προστίθεται
νέο τέταρτο εδάφιο, β) στο τελευταίο εδάφιο, οι λέξεις
«έβδομου και όγδοου εδαφίου» αντικαθίσταται από τις
λέξεις «όγδοου και ένατου εδαφίου» και η παρ. 4 διαμορφώνεται ως εξής:
«4. Κόστος κτήσης ή κατασκευής, περιλαμβανομένου
και του κόστους βελτίωσης, ανανέωσης και ανακατασκευής καθώς και αποκατάστασης του περιβάλλοντος
αποσβένονται, σύμφωνα με τον παρακάτω πίνακα:
Κατηγορία ενεργητικού
επιχείρησης
Συντελεστής
φορολογικής
απόσβεσης
(% ανά φορολογικό
έτος)
Κτίρια, κατασκευές,
εγκαταστάσεις, βιομηχανικές
και ειδικές εγκαταστάσεις,
μη κτιριακές εγκαταστάσεις,
αποθήκες και σταθμοί,
περιλαμβανομένων των
παραρτημάτων τους
(και ειδικών οχημάτων
φορτοεκφόρτωσης)
4%
Κατασκευές και εγκαταστάσεις
για τη φόρτιση οχημάτων
μηδενικών ή χαμηλών ρύπων
έως 50 γρ. CO2/χλμ.
100%
Εδαφικές εκτάσεις που
χρησιμοποιούνται σε
εξόρυξη και λατομεία,
εκτός αν χρησιμοποιούνται
για τις υποστηρικτικές
δραστηριότητες εξόρυξης
5%
Αεροσκάφη, σιδηροδρομικοί
συρμοί, πλοία και σκάφη εκτός
από μέσα μαζικής μεταφοράς
ατόμων μηδενικών ή χαμηλών
ρύπων έως 50 γρ. CO2/χλμ.
5%
Μηχανήματα, εξοπλισμός
εκτός Η/Υ και λογισμικού
10%
Μέσα μεταφοράς ατόμων
εκτός από τα μέσα μεταφοράς
μηδενικών ή χαμηλών ρύπων
έως 50 γρ. CO2/χλμ.
16%
Μέσα μεταφοράς ατόμων
μηδενικών ρύπων
50%
Μέσα μεταφοράς ατόμων
χαμηλών ρύπων έως 50 γρ.
CO2/χλμ.
25%
Μέσα μεταφοράς
εμπορευμάτων εκτός
από μέσα μεταφοράς
εμπορευμάτων μηδενικών ή
χαμηλών ρύπων έως 50 γρ.
CO2/χλμ.
12%
Μέσα μεταφοράς
εμπορευμάτων μηδενικών
ρύπων
50%
Μέσα μεταφοράς
εμπορευμάτων χαμηλών
ρύπων έως 50 γρ. CO2/χλμ.
25%
Μέσα μαζικής μεταφοράς
ατόμων μηδενικών ρύπων
50%
Μέσα μαζικής μεταφοράς
ατόμων χαμηλών ρύπων έως
50 γρ. CO2/χλμ.
25%
Άυλα στοιχεία και δικαιώματα,
έξοδα πολυετούς απόσβεσης
10%
Εξοπλισμός Η/Υ, κύριος και
περιφερειακός, και λογισμικό
20%
Λοιπά πάγια στοιχεία της
επιχείρησης
10%
Εξοπλισμός και όργανα,
που χρησιμοποιούνται
για τις ανάγκες εκτέλεσης
επιστημονικής και
τεχνολογικής έρευνας. Ως
εξοπλισμός και όργανα
που χρησιμοποιούνται
για τις ανάγκες εκτέλεσης
της επιστημονικής και της
τεχνολογικής έρευνας,
θεωρείται αυτός, που
περιγράφεται στο σχετικό
άρθρο της κοινής υπουργικής
απόφασης του άρθρου 22Α.
40%
Όπου ο συντελεστής του προηγούμενου πίνακα είναι
πενήντα τοις εκατό (50%) ή εκατό τοις εκατό (100%), η
επιχείρηση δικαιούται να χρησιμοποιήσει χαμηλότερο
σταθερό συντελεστή για όλα τα έτη απόσβεσης.
Ο συντελεστής φορολογικής απόσβεσης του ανωτέρω πίνακα για τα άυλα στοιχεία και δικαιώματα, καθώς
και για τα έξοδα πολυετούς απόσβεσης ισχύει, εφόσον
δεν προκύπτει συμβατικά από την αρχική συμφωνία
διαφορετική των δέκα (10) ετών οικονομική διάρκεια
ζωής, οπότε και ο συντελεστής διαμορφώνεται ως το
πηλίκο «1 διά έτη διάρκειας ζωής δικαιώματος». Στα
δικαιώματα επί εκπομπών οπτικοακουστικού περιεχομένου ο συντελεστής φορολογικής απόσβεσης, εφόσον
δεν προκύπτει συμβατικά από την αρχική συμφωνία και
είναι διαφορετικός των δέκα (10) ετών, διαμορφώνεται
με βάση τον ωφέλιμο χρόνο ζωής του άυλου περιουσιακού στοιχείου, σύμφωνα με το ελεγκτικό πλαίσιο και
τη διαδικασία που ορίζονται με απόφαση της Επιτροπής Λογιστικής Τυποποίησης και Ελέγχων. Σε περίπτωση
δικαιωμάτων που θεμελιώθηκαν πριν από την έναρξη
ισχύος του παρόντος, για την αναπόσβεστη αξία (εναπομείνασα αξία) ως διάρκεια δικαιώματος λαμβάνεται η
υπολειπόμενη διάρκεια του δικαιώματος.
Για τη δαπάνη απόσβεσης εταιρικού επιβατικού αυτοκινήτου μηδενικών ρύπων, με μέγιστη Λ.Τ.Π.Φ. έως τις
σαράντα χιλιάδες (40.000) ευρώ, χορηγείται στην επιχείρηση δυνατότητα έκπτωσης από τα ακαθάριστα έσοδά
της, προσαυξημένη κατά ποσοστό πενήντα τοις εκατό
(50%) και για το υπερβάλλον ποσό, ποσοστό εικοσιπέντε
τοις εκατό (25%). Τα αντίστοιχα ποσοστά για αυτοκίνητα
χαμηλών ρύπων έως 50 γρ. CO2/χλμ. είναι τριάντα (30%)
και δεκαπέντε (15%) τοις εκατό.
Για επιχειρήσεις που ασκούν επιχειρηματική δραστηριότητα σε νησιωτικούς δήμους της ελληνικής επικρά-
τειας, για τη δαπάνη απόσβεσης εταιρικού επιβατικού
αυτοκινήτου μηδενικών ρύπων, με μέγιστη Λ.Τ.Π.Φ. έως
τις σαράντα χιλιάδες (40.000) ευρώ, χορηγείται στην επιχείρηση δυνατότητα έκπτωσης από τα ακαθάριστα έσο-
δά της, προσαυξημένη κατά ποσοστό εβδομήντα πέντε
τοις εκατό (75%) και για το υπερβάλλον ποσό ποσοστό
τριανταπέντε τοις εκατό (35%). Τα αντίστοιχα ποσοστά
για αυτοκίνητα χαμηλών ρύπων έως 50 γρ. CO2/χλμ. είναι
τριανταπέντε (35%) και είκοσι τοις εκατό (20%).
Για την εφαρμογή του όγδοου και ένατου εδαφίου της
παρούσας, με κοινή απόφαση των Υπουργών Οικονομικών και Περιβάλλοντος και Ενέργειας, των κατά περίπτω-
ση αρμόδιων Υπουργών και του Διοικητή της Ανεξάρτητης Αρχής Δημοσίων Εσόδων καθορίζονται η νομική
βάση των ενισχύσεων δυνάμει του Κανονισμού (ΕΕ)
υπ’ αρ. 1407/2013 της 18ης Δεκεμβρίου 2013 (L 352/1)
για τις ενισχύσεις ήσσονος σημασίας (de minimis), η διαδικασία, οι όροι, η διάρκεια, οι προϋποθέσεις χορήγη-
σης, η διαδικασία ελέγχου τους, οι αρμόδιες υπηρεσίες,
οι υποχρεώσεις των δικαιούχων, τυχόν περιορισμός
του ύψους των ενισχύσεων, η διαδικασία και οι προϋποθέσεις ανάκτησης των ενισχύσεων σε περίπτωση εκ
των υστέρων διαπίστωσης μη πλήρωσης των σχετικών
προϋποθέσεων, καθώς και κάθε ζήτημα σχετικό με την
εφαρμογή του κινήτρου αυτού.»
2. Το τέταρτο εδάφιο της παρ. 4 του άρθρου 24 του
Κώδικα Φορολογίας Εισοδήματος, όπως προστίθεται με
την παρ. 1 του παρόντος, ισχύει για δαπάνες που πραγματοποιούνται στα φορολογικά έτη 2024 και επόμενα.
Άρθρο 55
Παράταση χρόνου αναγνώρισης προς έκπτωση
των οριστικών ζημιών νομικών προσώπων -
Τροποποίηση περ. (β) παρ. 18 άρθρου 66
ν. 4646/2019
Στο δεύτερο εδάφιο της περ. (β) της παρ. 18 του άρθρου 66 του ν. 4646/2019 (Α΄ 201) οι λέξεις «31.12.2024»
αντικαθίστανται με τις λέξεις «31.12.2026» και η περ. (β)
διαμορφώνεται ως εξής:
«β. Εξαιρετικά, κατά παρέκκλιση της περ. Α΄ της παρούσας, οι ζημίες των νομικών προσώπων του άρθρου 45 του
ν. 4172/2013, που προέρχονται από τη μεταβίβαση τίτλων συμμετοχής της παρ. 1 του άρθρου 48Α του ν. 4172/2013,
όπως προστίθεται με το άρθρο 20 του παρόντος, μπορούν να αναγνωριστούν προς έκπτωση μετά την 1.1.2020
υπό την προϋπόθεση ότι έχουν αποτιμηθεί μέχρι την 31.12.2019 και έχουν εγγραφεί στα βιβλία της εταιρείας ή
αποτυπώνονται σε οικονομικές καταστάσεις ελεγμένες από ορκωτούς ελεγκτές. Η έκπτωση των ζημιών αυτών
αναγνωρίζεται μόνο όταν οι ζημίες αυτές καταστούν οριστικές έως την 31.12.2026. Εάν οι ζημίες κατά τον χρόνο
οριστικοποίησης είναι μικρότερες από τις ζημίες που αποτιμήθηκαν, αναγνωρίζεται το μικρότερο ποσό. Εάν οι
οριστικές ζημίες είναι μεγαλύτερες, αναγνωρίζεται μόνο το ποσό που αποτιμήθηκε.»
ΜΕΡΟΣ Δ΄
ΕΝΑΡΞΗ ΙΣΧΥΟΣ
Άρθρο 56
Έναρξη ισχύος
1. Ο παρών νόμος ισχύει από τη δημοσίευσή του στην Εφημερίδα της Κυβερνήσεως με την επιφύλαξη ειδικότερων διατάξεων.
2. Η παρ. 7 του άρθρου 34 ισχύει από την ημερομηνία έναρξης επιβολής του Ψηφιακού Τέλους Συναλλαγής
σύμφωνα με την παρ. 2 του άρθρου 32 του παρόντος.
3. Το άρθρο 46 ισχύει από την 7η Σεπτεμβρίου 2023.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου
του Κράτους.
Αθήνα, 16 Σεπτεμβρίου 2024
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Εθνικής Οικονομίας και
Αναπληρωτής Υπουργός Εθνικής
Οικονομικών
Οικονομίας και Οικονομικών
Εξωτερικών
ΚΩΝΣΤΑΝΤΙΝΟΣ ΧΑΤΖΗΔΑΚΗΣ
ΝΙΚΟΛΑΟΣ ΠΑΠΑΘΑΝΑΣΗΣ
ΓΕΩΡΓΙΟΣ ΓΕΡΑΠΕΤΡΙΤΗΣ
Παιδείας, Θρησκευμάτων
Αναπληρωτής Υπουργός Παιδείας,
Εσωτερικών
και Αθλητισμού
Θρησκευμάτων και Αθλητισμού
ΘΕΟΔΩΡΟΣ ΛΙΒΑΝΙΟΣ
ΚΥΡΙΑΚΟΣ ΠΙΕΡΡΑΚΑΚΗΣ
ΙΩΑΝΝΗΣ ΒΡΟΥΤΣΗΣ
Προστασίας του Πολίτη
Υποδομών και Μεταφορών
Περιβάλλοντος και Ενέργειας
ΜΙΧΑΗΛ ΧΡΥΣΟΧΟΪΔΗΣ
ΧΡΗΣΤΟΣ ΣΤΑΪΚΟΥΡΑΣ
ΘΕΟΔΩΡΟΣ ΣΚΥΛΑΚΑΚΗΣ
Εργασίας και
Ανάπτυξης
Κοινωνικής Ασφάλισης
Δικαιοσύνης
ΠΑΝΑΓΙΩΤΗΣ ΘΕΟΔΩΡΙΚΑΚΟΣ
ΝΙΚΗ ΚΕΡΑΜΕΩΣ
ΓΕΩΡΓΙΟΣ ΦΛΩΡΙΔΗΣ
Κοινωνικής Συνοχής
Αγροτικής Ανάπτυξης
Πολιτισμού
και Οικογένειας
και Τροφίμων
ΣΤΥΛΙΑΝΗ ΜΕΝΔΩΝΗ
ΣΟΦΙΑ ΖΑΧΑΡΑΚΗ
ΚΩΝΣΤΑΝΤΙΝΟΣ ΤΣΙΑΡΑΣ
Κλιματικής Κρίσης και
Ψηφιακής Διακυβέρνησης
Πολιτικής Προστασίας
Υφυπουργός στον Πρωθυπουργό
ΔΗΜΗΤΡΙΟΣ ΠΑΠΑΣΤΕΡΓΙΟΥ
ΒΑΣΙΛΕΙΟΣ ΚΙΚΙΛΙΑΣ
ΠΑΥΛΟΣ ΜΑΡΙΝΑΚΗΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 16 Σεπτεμβρίου 2024
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ

