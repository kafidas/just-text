NOMOΣ ΥΠ’ ΑΡΙΘΜ. 5166
Παρεμβάσεις στην οργάνωση και τη λειτουργία
του Υπουργείου Εξωτερικών και άλλες διατάξεις.
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
ΚΕΦΑΛΑΙΟ Α΄: ΣΚΟΠΟΣ ΚΑΙ ΑΝΤΙΚΕΙΜΕΝΟ
Άρθρο 1 Σκοπός
Άρθρο 2 Αντικείμενο
ΚΕΦΑΛΑΙΟ Β΄: ΕΛΛΗΝΙΚΗ ΔΙΠΛΩΜΑΤΙΚΗ ΑΚΑΔΗΜΙΑ
Άρθρο 3 Διεύθυνση και σκοπός της Ελληνικής Διπλωματικής Ακαδημίας - Τροποποίηση άρθρου  44
ν. 4781/2021
Άρθρο 4 Διάρθρωση Ελληνικής Διπλωματικής Ακαδημίας - Τροποποίηση άρθρου 45 ν. 4781/2021
Άρθρο 5 Συγκρότηση Εκπαιδευτικού Συμβουλίου Ελληνικής Διπλωματικής Ακαδημίας - Τροποποίηση παρ. 2
και 3 άρθρου 46 ν. 4781/2021
Άρθρο 6 Αρμοδιότητες Εκπαιδευτικού Συμβουλίου
- Τροποποίηση παρ. 1 και κατάργηση παρ. 2 και 3 άρθρου 47 ν. 4781/2021
Άρθρο 7 Εισαγωγή και φοίτηση στην Ελληνική Διπλωματική Ακαδημία - Τροποποίηση παρ. 1, 2 και 3 άρθρου 48 ν. 4781/2021
Άρθρο 8 Εξουσιοδοτικές διατάξεις για την Ελληνική
Διπλωματική Ακαδημία - Αντικατάσταση άρθρου 49
ν. 4781/2021
ΚΕΦΑΛΑΙΟ Γ΄: ΟΡΓΑΝΩΣΗ ΥΠΟΥΡΓΕΙΟΥ ΕΞΩΤΕΡΙΚΩΝ
ΚΑΙ ΥΠΗΡΕΣΙΑΚΗ ΚΑΤΑΣΤΑΣΗ ΥΠΑΛΛΗΛΩΝ
Άρθρο 9 Προϊστάμενος Υπηρεσίας Ενημέρωσης - Τροποποίηση άρθρου 60 ν. 4781/2021
Άρθρο 10 Στελέχωση Υπηρεσίας Ενημέρωσης - Τροποποίηση άρθρου 61 ν. 4781/2021
Άρθρο 11 Στελέχωση Τεχνικής Υπηρεσίας - Αντικατάσταση παρ. 1 άρθρου 153 ν. 4781/2021
Άρθρο 12 Αρμοδιότητες Β΄ Γενικής Διεύθυνσης Διεθνών Οικονομικών Σχέσεων - Τροποποίηση περ. η) άρθρου 163 ν. 4781/2021
Άρθρο 13 Αρμοδιότητες Τμήματος ΙΙ Συντονισμού Φορέων Εξωστρέφειας - Τροποποίηση περ. ζ) άρθρου 168
ν. 4781/2021
Άρθρο 14 Αρμοδιότητες Β6 Διεύθυνσης Πολυμερών
Οικονομικών Σχέσεων και Εμπορικής Πολιτικής - Τροποποίηση άρθρου 189 ν. 4781/2021
Άρθρο 15 Αρμοδιότητες Τμήματος Ι Εμπορικής Πολιτικής στον τομέα Αγαθών - Τροποποίηση άρθρου 191
ν. 4781/2021
Άρθρο 16 Αρμοδιότητες Τμήματος ΙΙ Εμπορικής Πολιτικής στον τομέα Υπηρεσιών και Επενδύσεων - Τροποποίηση άρθρου 192 ν. 4781/2021
Άρθρο 17 Αρμοδιότητες Τμήματος ΙΙ Διεθνών Οργανισμών - Τροποποίηση άρθρου 212 ν. 4781/2021
Άρθρο 18 Γραμματέας Υπηρεσιακών και Πειθαρχικών
Συμβουλίων - Τροποποίηση παρ. 1 άρθρου 256, παρ. 3
άρθρου 258, παρ. 2 άρθρου 261, παρ. 2 άρθρου 264 και
παρ. 2 άρθρου 267 ν. 4781/2021
Άρθρο 19 Λειτουργία Α.Π.Υ.Σ. - Τροποποίηση παρ. 5
άρθρου 260 ν. 4781/2021
Άρθρο 20 Αρμοδιότητες Επιτροπής Αποχαρακτηρισμού - Τροποποίηση περ. δ) άρθρου 282 ν. 4781/2021
Άρθρο 21 Διπλωματικά και υπηρεσιακά διαβατήρια -
Τροποποίηση παρ. 2 άρθρου 321 ν. 4781/2021
Άρθρο 22 Κανονικές άδειες - Τροποποίηση παρ. 2 και
6 άρθρου 322 ν. 4781/2021
Άρθρο 23 Αναρρωτικές άδειες - Αντικατάσταση άρθρου 323 ν. 4781/2021
Άρθρο 24 Άδειες μητρότητας και ανατροφής τέκνου -
Προσθήκη άρθρου 323Α στον ν. 4781/2021
Άρθρο 25 Ιατροφαρμακευτική και νοσοκομειακή
περίθαλψη στο εξωτερικό - Τροποποίηση παρ. 2 και 3
άρθρου 324 ν. 4781/2021
Άρθρο 26 Εκπαιδευτικές άδειες - Κατάργηση παρ. 3
άρθρου 325 ν. 4781/2021
Άρθρο 27 Κατάργηση εξουσιοδοτικής διάταξης - Τροποποίηση άρθρου 326 ν. 4781/2021
Άρθρο 28 Μητρώο Υπαλλήλων - Τροποποίηση άρθρου 327 ν. 4781/2021
Άρθρο 29 Επετηρίδες υπαλλήλων - Προσθήκη άρθρου 327Α στον ν. 4781/2021
Άρθρο 30 Αξιολόγηση υπαλλήλων - Τροποποίηση
παρ. 2, 3, 5, 11 και 14, κατάργηση παρ. 1, 4 και 10 και
προσθήκη παρ. 15 στο άρθρο 328 του ν. 4781/2021
Άρθρο 31 Αποσπάσεις - Τροποποίηση παρ. 1, 3, 7 και
8 άρθρου 329 ν. 4781/2021
Άρθρο 32 Μετατάξεις - Τροποποίηση άρθρου 331
ν. 4781/2021
Άρθρο 33 Εξουσιοδοτικές διατάξεις για μητρώο, αξιολόγηση, μετατάξεις - Κατάργηση παρ. 1 και 2 και προσθήκη παρ. 5 στο άρθρο 338 του ν. 4781/2021
Άρθρο 34 Πειθαρχικά ζητήματα υπαλλήλων - Τροποποίηση παρ. 3 και 4 άρθρου 339 ν. 4781/2021
Άρθρο 35 Αργία υπαλλήλων - Τροποποίηση παρ. 1, 2
και 4 άρθρου 340 ν. 4781/2021
Άρθρο 36 Τυπικά προσόντα προαγωγής υπαλλήλων
του Διπλωματικού Κλάδου - Τροποποίηση παρ. 1 και 2
άρθρου 351 ν. 4781/2021
Άρθρο 37 Προαγωγές υπαλλήλων του Διπλωματικού Κλάδου - Τροποποίηση παρ. 3 και 4 άρθρου 352
ν. 4781/2021
Άρθρο 38 Απονομή του βαθμού του Πρέσβεως - Προσθήκη άρθρου 352Α στον ν. 4781/2021
Άρθρο 39 Προσωρινή απονομή Πρεσβευτικού Βαθμού - Προσθήκη άρθρου 352B στον ν. 4781/2021
Άρθρο 40 Αρχές δυσμενών συνθηκών - Τροποποίηση
παρ. 4 άρθρου 353 ν. 4781/2021
Άρθρο 41 Προαγωγές επιστημονικού προσωπικού
της Ειδικής Νομικής Υπηρεσίας - Τροποποίηση παρ. 1
άρθρου 362 ν. 4781/2021
Άρθρο 42 Τυπικά προσόντα και διαδικασία προαγωγής
υπαλλήλων Κλάδου Εμπειρογνωμόνων - Τροποποίηση
παρ. 2 άρθρου 370 ν. 4781/2021
Άρθρο 43 Τυπικά προσόντα προαγωγής υπαλλήλων
Κλάδου Οικονομικών και Εμπορικών Υποθέσεων - Τροποποίηση παρ. 3 άρθρου 378 ν. 4781/2021
Άρθρο 44 Προαγωγές υπαλλήλων Κλάδου Οικονομικών και Εμπορικών Υποθέσεων - Τροποποίηση παρ. 3
άρθρου 379 ν. 4781/2021
Άρθρο 45 Τυπικά προσόντα προαγωγής υπαλλήλων
του Κλάδου Συμβούλων και Γραμματέων Επικοινωνίας Τροποποίηση παρ. 3 άρθρου 386 ν. 4781/2021
Άρθρο 46 Προαγωγές υπαλλήλων Κλάδου Συμβούλων
και Γραμματέων Επικοινωνίας - Τροποποίηση παρ. 3 άρθρου 387 ν. 4781/2021
Άρθρο 47 Δυνατότητα παραμονής στην υπηρεσία -
Τροποποίηση παρ. 5 άρθρου 355, παρ. 5 άρθρου 363,
παρ. 5 άρθρου 373, παρ. 5 άρθρου 381 και παρ. 5 άρθρου 389 ν. 4781/2021
Άρθρο 48 Αύξηση οργανικών θέσεων του Κλάδου Διοικητικού Προξενικού και κατανομή αυτών κατά βαθμό Τροποποίηση παρ. 2 και προσθήκη παρ. 3 στο άρθρο
391 του ν. 4781/2021
Άρθρο 49 Ειδικά προσόντα διορισμού στον Κλάδο
Διοικητικού Προξενικού - Τροποποίηση παρ. 1 και 2
άρθρου 393 ν. 4781/2021
Άρθρο 50 Τυπικά προσόντα προαγωγής υπαλλήλων
του Κλάδου Διοικητικού Προξενικού - Προσθήκη παρ. 3
στο άρθρο 394 του ν. 4781/2021
Άρθρο 51 Μεταθέσεις υπαλλήλων του Κλάδου Διοικητικού Προξενικού - Τροποποιήσεις παρ. 2 και περ. α)
παρ. 4 άρθρου 396 ν. 4781/2021
Άρθρο 52 Εξουσιοδοτικές διατάξεις για τον Κλάδο
Διοικητικού Προξενικού - Τροποποίηση άρθρου 398
ν. 4781/2021
Άρθρο 53 Τυπικά προσόντα προαγωγής υπαλλήλων
του Κλάδου Επικοινωνιών και Πληροφορικής - Προσθήκη παρ. 3 στο άρθρο 402 του ν. 4781/2021
Άρθρο 54 Μεταθέσεις υπαλλήλων του Κλάδου Επικοινωνιών και Πληροφορικής - Τροποποιήσεις παρ. 2 και 4
άρθρου 404 ν. 4781/2021
Άρθρο 55 Μείωση οργανικών θέσεων του Κλάδου Διοικητικής και Λογιστικής Υποστήριξης - Τροποποίηση
παρ. 2 άρθρου 407 ν. 4781/2021
Άρθρο 56 Τυπικά προσόντα προαγωγής υπαλλήλων
του Κλάδου Διοικητικής και Λογιστικής Υποστήριξης -
Τροποποίηση παρ. 2 άρθρου 410 ν. 4781/2021
Άρθρο 57 Μεταθέσεις υπαλλήλων του Κλάδου Διοικητικής και Λογιστικής Υποστήριξης - Τροποποίηση παρ. 2
και περ. α) παρ. 4 άρθρου 412 ν. 4781/2021
Άρθρο 58 Θέσεις και καθήκοντα του Κλάδου Επιμελητών - Τροποποίηση παρ. 2 άρθρου 416 ν. 4781/2021
Άρθρο 59 Τυπικά προσόντα προαγωγής υπαλλήλων
του Κλάδου Επιμελητών - Τροποποίηση παρ.  2 άρθρου 418 ν. 4781/2021
Άρθρο 60 Προσωπικό με σύμβαση εργασίας Ιδιωτικού Δικαίου - Τροποποίηση παρ. 3, 6, 7, 8, 9 και 11 άρθρου 422 ν. 4781/2021
Άρθρο 61 Προϊστάμενοι Υπηρεσιών Κεντρικής
Υπηρεσίας - Τροποποίηση περ. γ) παρ. 1 άρθρου 424
ν. 4781/2021
Άρθρο 62 Σύνδεσμοι σε άλλα υπουργεία και υπηρεσίες - Τροποποίηση άρθρου 17 ν. 4781/2021
ΚΕΦΑΛΑΙΟ Δ΄: ΚΤΗΡΙΑ ΠΟΥ ΣΤΕΓΑΖΟΥΝ ΔΙΠΛΩΜΑΤΙΚΕΣ ΚΑΙ ΠΡΟΞΕΝΙΚΕΣ ΑΡΧΕΣ ΤΗΣ ΕΛΛΑΔΑΣ
Άρθρο 63 Κάλυψη δαπανών συντήρησης και επισκευής κτηρίων - Προσθήκη παρ. 4 στο άρθρο 441 του
ν. 4781/2021
Άρθρο 64 Ακίνητα κυριότητας Ελληνικού Δημοσίου
στην αλλοδαπή
Άρθρο 65 Διαδικασία ανάδειξης παρόχων υπηρεσιών
υποστήριξης των Προξενικών Αρχών - Τροποποίηση της
παρ. 1 του άρθρου 20 ν. 4315/2014
ΚΕΦΑΛΑΙΟ Ε΄: ΛΟΙΠΕΣ ΔΙΑΤΑΞΕΙΣ
Άρθρο 66 Ορισμός εκλογικής κρατικής χρηματοδότησης πολιτικών κομμάτων και επιστροφή της σε περίπτωση μη συμμετοχής σε εκλογική αναμέτρηση - Αναστολή χρηματοδότησης κομμάτων και συνασπισμών
κομμάτων σε περιπτώσεις καταδίκης του επικεφαλής και
χρόνος εκκίνησης της αναστολής - Τροποποίηση υποπερ. ββ) περ. β) παρ. 1 άρθρου 1, άρθρου 2 και παρ. 1
άρθρου 6 του π.δ. 15/2022
Άρθρο 67 Ρυθμίσεις για τους Επαγγελματίες Οπλίτες -
Τροποποίηση παρ. 1 και 3 άρθρου 13 ν. 2936/2001
Άρθρο 68 Ρυθμίσεις για το Πυροσβεστικό Σώμα - Τροποποίηση παρ. 1 άρθρου 109, υποπερ. ζζ) περ. β) παρ. 2
άρθρου 113 και προσθήκη παρ. 3 στο άρθρο 125 του
ν. 4662/2020
Άρθρο 69 Αποπληρωμή Χρηματικών Ενταλμάτων
Προπληρωμής για τη συντήρηση και επισκευή ελικοπτέρων του Πυροσβεστικού Σώματος
Άρθρο 70 Προκήρυξη Ανώτατου Συμβουλίου Επιλογής Προσωπικού για πλήρωση κενών θέσεων εκπαιδευτικών και λοιπού προσωπικού της πρωτοβάθμιας και
δευτεροβάθμιας εκπαίδευσης, προσμέτρηση εκπαιδευτικής προϋπηρεσίας στην ιδιωτική εκπαίδευση και κατάρτιση προσωρινών και τελικών αξιολογικών πινάκων
- Τροποποίηση παρ. 1 και προσθήκη παρ. 6 στο άρθρο
54, τροποποίηση περ. β) άρθρου 57 και παρ. 1, 3 και 4
άρθρου 61 ν. 4589/2019
ΚΕΦΑΛΑΙΟ ΣΤ΄ : ΜΕΤΑΒΑΤΙΚΕΣ ΔΙΑΤΑΞΕΙΣ
Άρθρο 71 Μεταβατικές διατάξεις
ΚΕΦΑΛΑΙΟ Ζ΄ : ΕΝΑΡΞΗ ΙΣΧΥΟΣ
Άρθρο 72 Έναρξη ισχύος
ΠΑΡΑΡΤΗΜΑ
ΚΕΦΑΛΑΙΟ Α΄
ΣΚΟΠΟΣ ΚΑΙ ΑΝΤΙΚΕΙΜΕΝΟ
Άρθρο 1
Σκοπός
Σκοπός του παρόντος νόμου αποτελεί η επικαιροποίηση του ισχύοντος οργανισμού του Υπουργείου Εξωτερικών (ν. 4781/2021, Α’ 31) και η αντιμετώπιση δυσλειτουργιών που διαπιστώθηκαν από την πρώτη εφαρμογή του,
προκειμένου το Υπουργείο Εξωτερικών να επιτελέσει
άρτια την αποστολή του, ήτοι την αποτελεσματική υποστήριξη της εξωτερικής πολιτικής της χώρας.
Άρθρο 2
Αντικείμενο
Αντικείμενο του παρόντος αποτελεί η τροποποίηση
διατάξεων του οργανισμού του Υπουργείου Εξωτερικών (ν. 4781/2021, Α’ 31), προκειμένου να ρυθμιστούν
θέματα σχετικά με την οργάνωση και λειτουργία του και
ιδίως σχετικά με: α) την Ελληνική Διπλωματική Ακαδημία,
β) την υπηρεσιακή κατάσταση των υπαλλήλων του και
γ) κτήρια που στεγάζουν διπλωματικές και προξενικές
Αρχές της Ελλάδας ώστε να διασφαλιστούν η αποτελεσματικότερη άσκηση των αρμοδιοτήτων των υπηρεσιών τόσο της Κεντρικής Υπηρεσίας όσο και των Αρχών
Εξωτερικής Υπηρεσίας, καθώς και ο εκσυγχρονισμός σε
ανθρώπινο δυναμικό και υποδομές.
ΚΕΦΑΛΑΙΟ Β΄
ΕΛΛΗΝΙΚΗ ΔΙΠΛΩΜΑΤΙΚΗ ΑΚΑΔΗΜΙΑ
Άρθρο 3
Διεύθυνση και σκοπός της Ελληνικής
Διπλωματικής Ακαδημίας -
Τροποποίηση άρθρου 44 ν. 4781/2021
Στον τίτλο του Υποκεφαλαίου Δ΄ του Κεφαλαίου Β΄ του
Μέρους Α’ και στο άρθρο 44 του ν. 4781/2021 (Α’ 31),
περί της Διεύθυνσης και του σκοπού της Διπλωματικής
Ακαδημίας, επέρχονται οι ακόλουθες τροποποιήσεις: α)
στον τίτλο του Υποκεφαλαίου Δ΄ και στο κείμενο του
άρθρου 44, οι λέξεις «Διπλωματική Ακαδημία» και η
συντομογραφία (Δ.Α.) αντικαθίστανται, αντίστοιχα, από
τις λέξεις «Ελληνική Διπλωματική Ακαδημία» και τη συντομογραφία (Ε.Δ.Α.), β) στην παρ. 2, βα) στην περ. α),
προστίθενται οι λέξεις «ή με άλλους εθνικούς και διεθνείς
δημόσιους και ιδιωτικούς φορείς», ββ) καταργούνται οι
περ. ε), στ), ζ) και η), και ο τίτλος του Υποκεφαλαίου Δ΄
και το άρθρο 44 διαμορφώνονται ως εξής:
«ΥΠΟΚΕΦΑΛΑΙΟ Δ΄
ΕΛΛΗΝΙΚΗ ΔΙΠΛΩΜΑΤΙΚΗ ΑΚΑΔΗΜΙΑ
Άρθρο 44
Διεύθυνση και σκοπός της
Ελληνικής Διπλωματικής Ακαδημίας
1. Στο Υπουργείο Εξωτερικών λειτουργεί η Ελληνική
Διπλωματική Ακαδημία (Ε.Δ.Α.), ως αυτοτελής οργανική
μονάδα, υπαγόμενη απευθείας στον Υπουργό Εξωτερικών. Η Ε.Δ.Α. διευθύνεται από υπάλληλο του Διπλωματικού Κλάδου, με βαθμό τουλάχιστον Πληρεξούσιου
Υπουργού Α’ ή Πρέσβη εκ προσωπικοτήτων, που έχει
διατελέσει μόνιμος διπλωματικός υπάλληλος με βαθμό Πρέσβη ή με βαθμό Πληρεξούσιου Υπουργού Α΄, ο
οποίος ορίζεται με απόφαση του Υπουργού Εξωτερικών. Με απόφαση του Υπουργού Εξωτερικών ορίζεται
ως Διευθυντής Σπουδών της Ελληνικής Διπλωματικής
Ακαδημίας, υπάλληλος του Διπλωματικού Κλάδου με
βαθμό τουλάχιστον Συμβούλου Πρεσβείας Α΄.
2. Σκοπός της Ε.Δ.Α. είναι:
α) η εκπαίδευση, αυτοτελώς ή σε συνεργασία με το
Εθνικό Κέντρο Δημόσιας Διοίκησης και Αυτοδιοίκησης
ή με άλλους εθνικούς και διεθνείς δημόσιους και ιδιωτικούς φορείς, των υποψήφιων Ακολούθων Πρεσβείας,
η ενημέρωσή τους στα θέματα της διπλωματικής υπηρεσίας και η συμπλήρωση των γνώσεών τους, ώστε να
καταστούν ικανοί να αντιμετωπίζουν τα εθνικά προβλήματα και να εκπροσωπούν τη χώρα αποτελεσματικά στο
εξωτερικό,
β) η επιμόρφωση των υπαλλήλων όλων των κλάδων
του Υπουργείου Εξωτερικών,
γ) η διοργάνωση εκπαιδευτικών σεμιναρίων σε Έλληνες και αλλοδαπούς για θέματα ελληνικής εξωτερικής
πολιτικής,
δ) η οργάνωση εκπαιδευτικών προγραμμάτων σε
θέματα αρμοδιότητας του Υπουργείου Εξωτερικών για
υπαλλήλους άλλων υπουργείων και κρατικών υπηρεσιών,
ε) [Καταργείται],
στ) [Καταργείται],
ζ) [Καταργείται],
η) [Καταργείται],
θ) η οργάνωση και υλοποίηση της πρακτικής άσκησης
στην Κεντρική Υπηρεσία του Υπουργείου Εξωτερικών
των Ελλήνων φοιτητών των Ανώτατων Εκπαιδευτικών
Ιδρυμάτων της Ελλάδος και της Ευρωπαϊκής Ένωσης,
καθώς και των χωρών του Ε.Ο.Χ. και της Ελβετίας, σε εθελοντική μη κερδοσκοπικού χαρακτήρα βάση και μέσω
προγραμμάτων της Ευρωπαϊκής Ένωσης που υλοποιούνται από τα Ανώτατα Εκπαιδευτικά Ιδρύματα,
ι) η παρακολούθηση της πρακτικής άσκησης στις ελληνικές Αρχές στην αλλοδαπή, των φοιτητών των Ανώτατων
Εκπαιδευτικών Ιδρυμάτων της Ελλάδος και ξένων χωρών,
σε εθελοντική μη κερδοσκοπικού χαρακτήρα βάση και
μέσω προγραμμάτων της Ευρωπαϊκής Ένωσης που υλοποιούνται από τα Ανώτατα Εκπαιδευτικά Ιδρύματα.
3. Η Ε.Δ.Α. στο πλαίσιο των σκοπών της χορηγεί βεβαιώσεις εκπαίδευσης και επιμόρφωσης, πιστοποιητικά παρακολούθησης, καθώς και βεβαιώσεις πραγματοποίησης
πρακτικής άσκησης φοιτητών. Στην τελευταία περίπτωση ο Διευθυντής της Ε.Δ.Α. ή ο νόμιμος αντικαταστάτης
του δύναται να συμβάλλεται, ως νόμιμος εκπρόσωπος
του Υπουργείου, με τα Ανώτατα Εκπαιδευτικά Ιδρύματα της χώρας, υπογράφοντας συμβάσεις έργου για την
πραγματοποίηση της πρακτικής άσκησης των φοιτητών,
εφόσον αυτές απαιτούνται για την υλοποίηση αυτού του
σκοπού.»
Άρθρο 4
Διάρθρωση Ελληνικής Διπλωματικής
Ακαδημίας - Τροποποίηση άρθρου 45
ν. 4781/2021
Στο άρθρο 45 του ν. 4781/2021 (Α’ 31), περί της διάρθρωσης της Διπλωματικής Ακαδημίας, επέρχονται οι
ακόλουθες τροποποιήσεις: α) στον τίτλο και στο κείμενο, οι λέξεις «Διπλωματικής Ακαδημίας» και η συντομογραφία (Δ.Α.) αντικαθίστανται, αντίστοιχα, από τις λέξεις
«Ελληνικής Διπλωματικής Ακαδημίας» και τη συντομογραφία (Ε.Δ.Α.), β) στην περ. β) της παρ. 1 διαγράφονται
οι λέξεις «και αναγνώρισης και πιστοποίησης επαγγελματικών δεξιοτήτων » και το άρθρο 45 διαμορφώνεται
ως εξής:
«Άρθρο 45
Διάρθρωση Ελληνικής Διπλωματικής Ακαδημίας
1. Στην Ε.Δ.Α. λειτουργούν τρία τμήματα:
α) εκπαίδευσης υποψήφιων Ακολούθων Πρεσβείας,
β) επιμόρφωσης των υπαλλήλων όλων των κλάδων
του Υπουργείου Εξωτερικών,
γ) οργάνωσης και υλοποίησης της πρακτικής άσκησης
στην Κεντρική Υπηρεσία του Υπουργείου Εξωτερικών
και παρακολούθησης της πρακτικής άσκησης στις ελληνικές Αρχές στην αλλοδαπή, σύμφωνα με τις περ. θ)
και ι) της παρ. 2 του άρθρου 44, είτε αυτή διενεργείται
σε εθελοντική μη κερδοσκοπικού χαρακτήρα βάση, είτε
πραγματοποιείται μέσω προγραμμάτων της Ελλάδος και
της Ευρωπαϊκής Ένωσης.
2. Στα ανωτέρω τμήματα προΐστανται ισάριθμοι υπάλληλοι του Διπλωματικού Κλάδου, που ορίζονται με απόφαση του Υπουργού Εξωτερικών.»
Άρθρο 5
Συγκρότηση Εκπαιδευτικού Συμβουλίου
Ελληνικής Διπλωματικής Ακαδημίας -
Τροποποίηση παρ. 2 και 3 άρθρου 46
ν. 4781/2021
Στο άρθρο 46 του ν. 4781/2021 (Α’ 31), περί της συγκρότησης του Εκπαιδευτικού Συμβουλίου της Διπλωματικής Ακαδημίας, επέρχονται οι ακόλουθες τροποποιήσεις: α) στον τίτλο και το κείμενο, οι λέξεις «Διπλωματική
Ακαδημία» και η συντομογραφία «Δ.Α.» αντικαθίστανται,
αντίστοιχα, από τις λέξεις «Ελληνική Διπλωματική Ακαδημία» και τη συντομογραφία «Ε.Δ.Α.», β) στην παρ. 2,
βα) στην περ. α) οι λέξεις «με την ίδια ιδιότητα» αντικαθίστανται από τις λέξεις «διπλωματικό υπάλληλο, με
βαθμό τουλάχιστον Πληρεξούσιου Υπουργού Α΄», ββ) η
περ. γ) αντικαθίσταται, βγ) η περ. δ) καταργείται, γ) στο
πρώτο εδάφιο της παρ. 3 προστίθενται οι λέξεις «χωρίς
δικαίωμα ψήφου» και «ή ο αναπληρωτής του» και το άρθρο 46 διαμορφώνεται ως εξής:
«Άρθρο 46
Συγκρότηση Εκπαιδευτικού Συμβουλίου
Ελληνικής Διπλωματικής Ακαδημίας
1. Στην Ελληνική Διπλωματική Ακαδημία συγκροτείται
με απόφαση του Υπουργού Εξωτερικών εξαμελές Εκπαιδευτικό Συμβούλιο με τριετή θητεία.
2. Το Εκπαιδευτικό Συμβούλιο (Ε.Σ.) αποτελείται από:
α) τον Διευθυντή της Ε.Δ.Α., ως Πρόεδρό του, με τον
αναπληρωτή του διπλωματικό υπάλληλο, με βαθμό τουλάχιστον Πληρεξούσιου Υπουργού Α΄,
β) έναν (1) Καθηγητή ή Αναπληρωτή Καθηγητή Πανεπιστημίου, με γνωστικό αντικείμενο συναφές προς τις
αρμοδιότητες του Υπουργείου Εξωτερικών ή υπάλληλο
του Κλάδου Επιστημονικού Προσωπικού της Ε.Ν.Υ. ή του
Κλάδου Εμπειρογνωμόνων, κάτοχο διδακτορικού διπλώματος, με τον αναπληρωτή του με την ίδια ιδιότητα,
γ) δύο (2) διπλωματικούς υπαλλήλους με πρεσβευτικό
βαθμό, με τους αναπληρωτές τους διπλωματικούς υπαλλήλους με πρεσβευτικό βαθμό,
δ) [Καταργείται],
ε) έναν (1) εκπρόσωπο από τον χώρο των γραμμάτων και των τεχνών, με τον αναπληρωτή του με την ίδια
ιδιότητα,
στ) έναν (1) οικονομολόγο, κάτοχο τουλάχιστον μεταπτυχιακού τίτλου σπουδών, με τον αναπληρωτή του με
την ίδια ιδιότητα.
3. Καθήκοντα εισηγητή χωρίς δικαίωμα ψήφου του Ε.Σ.
εκτελεί ο Διευθυντής Σπουδών της Ε.Δ.Α. ή ο αναπληρωτής του Γραμματέας του Ε.Σ. μαζί με τον αναπληρωτή του
ορίζεται υπάλληλος του Υπουργείου.
4. Με απόφαση του Υπουργού Εξωτερικών δύνανται
τα μέλη του Εκπαιδευτικού Συμβουλίου να αυξάνονται
μέχρι του αριθμού των εννέα (9), ώστε το Συμβούλιο να
περιλάβει πρόσωπα και πέραν από τα οριζόμενα στο
παρόν άρθρο, όταν πρόκειται να γνωμοδοτήσει για
θέμα, που δεν εμπίπτει στις περιπτώσεις της παρ. 1 του
άρθρου 47.»
Άρθρο 6
Αρμοδιότητες Εκπαιδευτικού Συμβουλίου -
Τροποποίηση παρ. 1 και κατάργηση παρ. 2
και 3 άρθρου 47 ν. 4781/2021
Στο άρθρο 47 του ν. 4781/2021 (Α’ 31), περί των αρμοδιοτήτων του Εκπαιδευτικού Συμβουλίου, επέρχονται
οι ακόλουθες τροποποιήσεις: α) στην παρ. 1, αα) στην
περ. δ), η συντομογραφία «Δ.Α.» αντικαθίσταται από τη
συντομογραφία «Ε.Δ.Α.», αβ) διαγράφονται οι περ. ε) και
στ), β) οι παρ. 2 και 3 καταργούνται και μετά από νομοτεχνικές βελτιώσεις το άρθρο 47 διαμορφώνεται ως εξής:
«Άρθρο 47
Αρμοδιότητες Εκπαιδευτικού Συμβουλίου
1. Το Εκπαιδευτικό Συμβούλιο γνωμοδοτεί για:
α) την έκδοση των διαταγμάτων που προβλέπονται
στο άρθρο 49,
β) το πρόγραμμα σπουδών των εκπαιδευόμενων διπλωματικών υπαλλήλων,
γ) την κατάρτιση των προγραμμάτων επιμόρφωσης
των υπαλλήλων του Υπουργείου Εξωτερικών,
δ) τους διδάσκοντες της Ε.Δ.Α.,
ε) [Καταργείται],
στ) [Καταργείται].
2. [Καταργείται].
3. [Καταργείται].»
Άρθρο 7
Εισαγωγή και φοίτηση στην
Ελληνική Διπλωματική Ακαδημία -
Τροποποίηση παρ. 1, 2 και 3 άρθρου 48
ν. 4781/2021
Στο άρθρο 48 του ν. 4781/2021 (Α’ 31), περί της εισαγωγής και φοίτησης στη Διπλωματική Ακαδημία, επέρχονται οι ακόλουθες τροποποιήσεις: α) στον τίτλο και
στο κείμενο, οι λέξεις «Διπλωματική Ακαδημία» και η
συντομογραφία (Δ.Α.) αντικαθίστανται, από τις λέξεις
«Ελληνική Διπλωματική Ακαδημία» και τη συντομογραφία (Ε.Δ.Α.), αντίστοιχα, β) στην παρ. 1, στο πρώτο εδάφιο
προστίθενται οι λέξεις «και Διοικητικής Οργάνωσης», γ)
στην παρ. 2, στο πέμπτο εδάφιο, διαγράφονται οι λέξεις
«ούτε άλλης μορφής φύλλο ποιότητας», δ) στην παρ. 3,
προστίθενται εδάφια τρίτο, τέταρτο και πέμπτο και το
άρθρο 48 διαμορφώνεται ως εξής:
«Άρθρο 48
Εισαγωγή και φοίτηση στην
Ελληνική Διπλωματική Ακαδημία
1. Ο διαγωνισμός εισαγωγής υποψηφίων Ακολούθων
Πρεσβείας στην Ε.Δ.Α. διενεργείται, με μέριμνα της Διεύθυνσης Προσωπικού και Διοικητικής Οργάνωσης, μία
τουλάχιστον φορά κατ’ έτος, εφόσον υπάρχουν κενές
οργανικές θέσεις Ακολούθων Πρεσβείας, κατόπιν σχετικής προκήρυξης που εκδίδεται από τον Υπουργό Εξωτερικών. Για τη συμμετοχή στον διαγωνισμό απαιτούνται,
εκτός των γενικών προσόντων του άρθρου 319, και τα
ακόλουθα ειδικά προσόντα:
α) πτυχίο Πανεπιστημίου της ημεδαπής ή ισότιμος τίτλος της αλλοδαπής ή αρμοδίως αναγνωρισμένος τίτλος
α΄ κύκλου σπουδών της αλλοδαπής,
β) άριστη γνώση της αγγλικής και της γαλλικής γλώσσας.
2. Ο χρόνος φοίτησης στην Ε.Δ.Α. υπολογίζεται ως συντάξιμος. Ως τέτοιος υπολογίζεται και ο χρόνος φοίτησης
στο Κέντρο Διπλωματικών Σπουδών, για το διάστημα
που αυτό λειτούργησε, πριν από τη σύσταση της Ε.Δ.Α..
Στους σπουδαστές της Ε.Δ.Α. εφαρμόζονται κατά τη
διάρκεια της φοίτησής τους οι διατάξεις του Β΄ και Γ΄
Μέρους του Υπαλληλικού Κώδικα και λογίζονται από την
εισαγωγή τους ως δόκιμοι δημόσιοι υπάλληλοι, με όλα
τα σχετικά καθήκοντα, περιορισμούς και δικαιώματα,
καθώς και πλήρη ασφαλιστική κάλυψη, με την καταβολή
των σχετικών εισφορών. Με εντολή του Διευθυντή της
Ε.Δ.Α., δύναται να ανατεθούν στους σπουδαστές, στο
πλαίσιο της εκπαίδευσής τους, καθήκοντα εντός των Διευθύνσεων του Υπουργείου Εξωτερικών. Για τους σπουδαστές της Ε.Δ.Α. δεν συντάσσεται έκθεση αξιολόγησης.
3. Οι σπουδαστές της Ε.Δ.Α. λαμβάνουν κατά το διάστημα της εκπαίδευσής τους αποδοχές ίσες με το σύνολο
των αποδοχών του Ακολούθου Πρεσβείας, εκτός από
το επίδομα ειδικών καθηκόντων της περ. Α’ της παρ. 1
του άρθρου 144 του ν. 4472/2017 (Α’ 74). Οι ανωτέρω
αποδοχές καταβάλλονται και μετά την αποφοίτησή τους
και έως τον διορισμό τους ως Ακολούθων Πρεσβείας.
Οι σπουδαστές της Ε.Δ.Α. έχουν την υποχρέωση να παρακολουθούν ανελλιπώς το πρόγραμμα σπουδών στη
σειρά φοίτησης στην οποία έχουν επιτύχει. Οι μετακινήσεις τους για εκπαιδευτικές επισκέψεις επιβαρύνουν
την Ε.Δ.Α.. Εάν διακόψουν τις σπουδές τους στην Ε.Δ.Α.,
υποχρεούνται να επιστρέψουν τις αποδοχές που έλαβαν
κατά τη διάρκεια της φοίτησής τους.
4. Όσοι σπουδαστές έχουν την ιδιότητα υπαλλήλου
φορέων της Γενικής Κυβέρνησης ή μέλους Δ.Ε.Π., τελούν,
αυτοδικαίως, σε απόσπαση από την έναρξη του χρόνου
φοίτησής τους στην Ε.Δ.Α. και συνεχίζουν να λαμβάνουν
τις αποδοχές της θέσης του φορέα στον οποίο ανήκουν.»
Άρθρο 8
Εξουσιοδοτικές διατάξεις για την Ελληνική
Διπλωματική Ακαδημία - Αντικατάσταση
άρθρου 49 ν. 4781/2021
Το άρθρο 49 του ν. 4781/2021 (Α’ 31), περί των εξουσιοδοτικών διατάξεων του Υποκεφαλαίου Δ΄ του Κεφαλαίου Β΄ του Μέρους Α’ του νόμου αυτού, αντικαθίσταται
ως εξής:
«Άρθρο 49
Εξουσιοδοτικές διατάξεις
Με διάταγμα, το οποίο εκδίδεται ύστερα από πρόταση
του Υπουργού Εξωτερικών, καθορίζονται:
α) η διαδικασία και ο τρόπος εισαγωγής στην Ε.Δ.Α.,
β) η διάρκεια φοίτησης, το πρόγραμμα σπουδών, οι
υποχρεώσεις των εκπαιδευομένων, καθώς και οι διοικητικές κυρώσεις για την παράβαση των υποχρεώσεών
τους, τα θέματα που αφορούν στον τρόπο βαθμολογίας
και τον καθορισμό της σειράς επιτυχίας των εκπαιδευομένων κατά την αποφοίτησή τους, και
γ) κάθε άλλο θέμα σχετικό με την οργάνωση και τη
λειτουργία της Ε.Δ.Α..»
ΚΕΦΑΛΑΙΟ Γ΄
ΟΡΓΑΝΩΣΗ ΥΠΟΥΡΓΕΙΟΥ ΕΞΩΤΕΡΙΚΩΝ ΚΑΙ
ΥΠΗΡΕΣΙΑΚΗ ΚΑΤΑΣΤΑΣΗ ΥΠΑΛΛΗΛΩΝ
Άρθρο 9
Προϊστάμενος Υπηρεσίας Ενημέρωσης -
Τροποποίηση άρθρου 60 ν. 4781/2021
Στο άρθρο 60 του ν. 4781/2021 (Α’ 31), περί Προϊσταμένου της Υπηρεσίας Ενημέρωσης, επέρχονται οι
ακόλουθες τροποποιήσεις: α) στο δεύτερο εδάφιο, διαγράφονται οι λέξεις «, με βαθμό τουλάχιστον Συμβούλου Πρεσβείας Α΄», β) στο τρίτο εδάφιο προστίθενται
οι λέξεις «Ο Προϊστάμενος της Υπηρεσίας Ενημέρωσης
συντονίζει τις δράσεις της Υπηρεσίας και,» και μετά από
νομοτεχνικές βελτιώσεις το άρθρο 60 διαμορφώνεται
ως εξής:
«Άρθρο 60
Προϊστάμενος Υπηρεσίας Ενημέρωσης
Ο Προϊστάμενος της Υπηρεσίας Ενημέρωσης είναι
ο εκπρόσωπος του Υπουργείου Εξωτερικών. Στη θέση
αυτήν ορίζεται με απόφαση του Υπουργού Εξωτερικών
διπλωματικός υπάλληλος. Ο Προϊστάμενος της Υπηρεσίας Ενημέρωσης συντονίζει τις δράσεις της Υπηρεσίας
και, σε συνεργασία με τις άλλες υπηρεσίες του Υπουργείου Εξωτερικών ενημερώνει τους εκπροσώπους των
μέσων μαζικής ενημέρωσης, τους διπλωματικούς συντάκτες και τους ανταποκριτές ξένου τύπου για θέματα
αρμοδιότητας του Υπουργείου Εξωτερικών.»
Άρθρο 10
Στελέχωση Υπηρεσίας Ενημέρωσης -
Τροποποίηση άρθρου 61 ν. 4781/2021
Στο άρθρο 61 του ν. 4781/2021 (Α’ 31), περί στελέχωσης της Υπηρεσίας Ενημέρωσης, επέρχονται οι ακόλουθες τροποποιήσεις: α) στο πρώτο εδάφιο, οι λέξεις
«μεταφραστών γλωσσών ειδικού ενδιαφέροντος» αντικαθίστανται από τις λέξεις «ΠΕ Μεταφραστών - Διερμηνέων ειδικότητας Μεταφραστών,», β) το δεύτερο εδάφιο
αντικαθίσταται και το άρθρο 61 διαμορφώνεται ως εξής:
«Άρθρο 61
Στελέχωση Υπηρεσίας Ενημέρωσης
Στην Υπηρεσία Ενημέρωσης υφίστανται επτά (7) θέσεις ΠΕ Μεταφραστών - Διερμηνέων ειδικότητας Μεταφραστών, στις οποίες προσλαμβάνονται, με απόφαση
του Υπουργού Εξωτερικών, με σύμβαση τριετούς διάρκειας, η οποία μπορεί να ανανεώνεται για μία επιπλέον
τριετία, οι επιτυχόντες σε διαγωνισμό, ο οποίος διενεργείται με μέριμνα της Διεύθυνσης Προσωπικού και Διοικητικής Οργάνωσης. Η σχετική προκήρυξη, η οποία
δημοσιεύεται στην Εφημερίδα της Κυβερνήσεως, περιλαμβάνει τις ξένες γλώσσες που πρέπει να γνωρίζουν οι
προσλαμβανόμενοι και για τις οποίες υφίσταται ανάγκη
μετάφρασης, τα εξεταζόμενα μαθήματα, καθώς και τον
τρόπο και τη διαδικασία διεξαγωγής του διαγωνισμού.
Η προκήρυξη αποστέλλεται, πριν από τη δημοσίευσή
της, στο Α.Σ.Ε.Π., το οποίο οφείλει να την ελέγξει από
άποψη νομιμότητας εντός είκοσι (20) ημερών. Αν παρέλθει άπρακτη η προθεσμία του προηγούμενου εδαφίου,
τεκμαίρεται η σύμφωνη γνώμη του Α.Σ.Ε.Π.. Οι σχετικοί
πίνακες των επιτυχόντων αποστέλλονται στο Α.Σ.Ε.Π.
προς έλεγχο νομιμότητας.»
Άρθρο 11
Στελέχωση Τεχνικής Υπηρεσίας -
Αντικατάσταση παρ. 1 άρθρου 153
ν. 4781/2021
Η παρ. 1 του άρθρου 153 του ν. 4781/2021 (Α’ 31), περί
στελέχωσης της Τεχνικής Υπηρεσίας, αντικαθίσταται ως
εξής:
«1. Στην Τεχνική Υπηρεσία υφίστανται οι ακόλουθες
θέσεις:
α) Προσωπικό με σχέση Ιδιωτικού Δικαίου Αορίστου
Χρόνου:
αα) πέντε (5) θέσεις Κλάδου ΠΕ Μηχανικών με τις ακόλουθες ειδικότητες:
- μία (1) θέση Ειδικότητας ΠΕ Αρχιτεκτόνων Μηχανικών,
- μία (1) θέση Ειδικότητας ΠΕ Πολιτικών Μηχανικών,
- μία (1) θέση Ειδικότητας ΠΕ Αγρονόμων Τοπογράφων
Μηχανικών,
- μία (1) θέση Ειδικότητας ΠΕ Μηχανολόγων Μηχανικών,
- μία (1) θέση Ειδικότητας ΠΕ Ηλεκτρολόγων Μηχανικών,
αβ) έντεκα (11) θέσεις Κλάδου ΔΕ Οδηγών Ειδικότητας
ΔΕ Οδηγών,
αγ) τρεις (3) θέσεις Κλάδου ΔΕ Τεχνικού με τις ακόλουθες ειδικότητες:
-δύο (2) θέσεις Ειδικότητας ΔΕ Ηλεκτρολόγων και
-μία (1) θέση Ειδικότητας ΔΕ Υδραυλικών.
β) Μόνιμο προσωπικό:
- επτά (7) θέσεις Κλάδου ΔΕ Οδηγών Ειδικότητας ΔΕ
Οδηγών.»
Άρθρο 12
Αρμοδιότητες Β΄ Γενικής Διεύθυνσης Διεθνών
Οικονομικών Σχέσεων - Τροποποίηση περ. η)
άρθρου 163 ν. 4781/2021
Στο άρθρο 163 του ν. 4781/2021 (Α’ 31), περί των αρμοδιοτήτων της Β΄ Γενικής Διεύθυνσης Διεθνών Οικονομικών Σχέσεων, στην περ. η), προστίθενται οι λέξεις
«καθώς και τη συνεργασία με τον Οργανισμό Οικονομικής Συνεργασίας και Ανάπτυξης (Ο.Ο.Σ.Α.) και τις υπηρεσίες και αρχές των κρατών μελών του σε θέματα που
άπτονται της λειτουργίας των Επιτροπών Εμπορίου και
Επενδύσεων » και η περ. η) διαμορφώνεται ως εξής:
«η) τη συνεργασία με την Ευρωπαϊκή Επιτροπή και τις
υπηρεσίες και αρχές άλλων κρατών μελών της Ευρωπαϊκής Ένωσης σε θέματα διεθνών οικονομικών σχέσεων και εξωστρέφειας, καθώς και τη συνεργασία με τον
Οργανισμό Οικονομικής Συνεργασίας και Ανάπτυξης
(Ο.Ο.Σ.Α.) και τις υπηρεσίες και αρχές των κρατών μελών του σε θέματα που άπτονται της λειτουργίας των
Επιτροπών Εμπορίου και Επενδύσεων,».
Άρθρο 13
Αρμοδιότητες Τμήματος ΙΙ Συντονισμού
Φορέων Εξωστρέφειας - Τροποποίηση περ. ζ)
άρθρου 168 ν. 4781/2021
Στην περ. ζ ) του άρθρου 168 του ν. 4781/2021 (Α’ 31),
περί των αρμοδιοτήτων του Τμήματος ΙΙ Συντονισμού
Φορέων Εξωστρέφειας της Γενικής Γραμματείας Διεθνών
Οικονομικών Σχέσεων και Εξωστρέφειας, επέρχονται οι
ακόλουθες τροποποιήσεις: α) προστίθενται οι λέξεις «,
της Ομάδας Εργασίας για τις Εξαγωγικές Πιστώσεις και
τις Πιστωτικές Εγγυήσεις του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.), της Ομάδας των
Συμμετεχόντων στον Διακανονισμό του Ο.Ο.Σ.Α. για τις
Επίσημα Υποστηριζόμενες Εξαγωγικές Πιστώσεις, καθώς»,
β) οι λέξεις «με τον Ο.Α.Ε.Π.» αντικαθίστανται από τις λέξεις
«με την Ε.Ε.Ε.Π.» και η περ. ζ) διαμορφώνεται ως εξής:
«ζ) τη συμμετοχή στις συνεδριάσεις της Ομάδας Εξαγωγικών Πιστώσεων του Συμβουλίου της Ευρωπαϊκής
Ένωσης, της Ομάδας Εργασίας για τις Εξαγωγικές Πιστώσεις και τις Πιστωτικές Εγγυήσεις του Οργανισμού
Οικονομικής Συνεργασίας και Ανάπτυξης (Ο.Ο.Σ.Α.), της
Ομάδας των Συμμετεχόντων στον Διακανονισμό του
Ο.Ο.Σ.Α. για τις Επίσημα Υποστηριζόμενες Εξαγωγικές
Πιστώσεις, καθώς και τη διαμόρφωση των ελληνικών
θέσεων σε αυτές, σε συνεργασία με την Ε.Ε.Ε.Π.,».
Άρθρο 14
Αρμοδιότητες Β6 Διεύθυνσης Πολυμερών
Οικονομικών Σχέσεων και Εμπορικής
Πολιτικής - Τροποποίηση άρθρου 189
ν. 4781/2021
Στο άρθρο 189 του ν. 4781/2021 (Α’ 31), περί των αρμοδιοτήτων της Β6 Διεύθυνσης Πολυμερών Οικονομικών
Σχέσεων και Εμπορικής Πολιτικής, επέρχονται οι ακόλουθες τροποποιήσεις: α) στην περ. β), αα) προστίθενται
οι λέξεις «, του Οργανισμού Οικονομικής Συνεργασίας
και Ανάπτυξης (Ο.Ο.Σ.Α.)», αβ) διαγράφονται οι λέξεις
«προστασίας πνευματικής ιδιοκτησίας συμπεριλαμβανομένης της προστασίας γεωγραφικών ενδείξεων, δημοσίων προμηθειών, διευκόλυνσης εμπορίου» και αγ)
προστίθενται οι λέξεις «και των διεθνών επενδύσεων,»,
β) στην περ. γ), προστίθενται οι λέξεις «της Ευρωπαϊκής
Ένωσης, καθώς και στην Επιτροπή Εμπορίου και στην
Επιτροπή Επενδύσεων του Ο.Ο.Σ.Α.» και οι περ. β) και γ)
διαμορφώνονται ως εξής:
«β) την υποστήριξη της ελληνικής εκπροσώπησης και
συμμετοχής στα αρμόδια όργανα της Ε.Ε., του Παγκόσμιου Οργανισμού Εμπορίου, του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.) και λοιπών διεθνών
οικονομικών θεσμών, όπου εκπροσωπείται η Ελλάδα, για
θέματα διεθνούς εμπορίου αγαθών, υπηρεσιών, επενδύσεων, και γενικότερα οποιουδήποτε θέματος άπτεται του
διεθνούς εμπορίου και των διεθνών επενδύσεων,
γ) τη συμμετοχή στην Επιτροπή Πολιτικής Εμπορίου της Ευρωπαϊκής Ένωσης, καθώς και στην Επιτροπή
Εμπορίου και στην Επιτροπή Επενδύσεων του Ο.Ο.Σ.Α.».
Άρθρο 15
Αρμοδιότητες Τμήματος Ι Εμπορικής
Πολιτικής στον τομέα Αγαθών -
Τροποποίηση άρθρου 191 ν. 4781/2021
Στο άρθρο 191 του ν. 4781/2021 (Α’ 31), περί των αρμοδιοτήτων του Τμήματος Ι Εμπορικής Πολιτικής στον
τομέα Αγαθών, προστίθεται περ. η) ως εξής:
«η) τον συντονισμό κατά τη διαμόρφωση των θέσεων
της Χώρας και τη συμμετοχή στην Επιτροπή Εμπορίου
(Trade Committee) του Οργανισμού Οικονομικής Συνεργασίας και Ανάπτυξης (Ο.Ο.Σ.Α.) υπό τις διάφορες
συνθέσεις της, καθώς και στις Ομάδες Εργασίας υπό την
εποπτεία της, και συγκεκριμένα την Κοινή Ομάδα Εργασίας για τη Γεωργία και το Εμπόριο, την Κοινή Ομάδα
Εργασίας για το Εμπόριο και το Περιβάλλον (JWPTE), την
Ομάδα Εργασίας της Επιτροπής Εμπορίου και την Ομάδα
Εργασίας για την Καταπολέμηση του Παράνομου Εμπορίου, σε συνεργασία με συναρμόδιους φορείς.»
Άρθρο 16
Αρμοδιότητες Τμήματος ΙΙ Εμπορικής Πολιτικής
στον τομέα Υπηρεσιών και Επενδύσεων -
Τροποποίηση άρθρου 192 ν. 4781/2021
Στο άρθρο 192 του ν. 4781/2021 (Α’ 31), περί των αρμοδιοτήτων του Τμήματος ΙΙ Εμπορικής Πολιτικής στον
τομέα Υπηρεσιών και Επενδύσεων, προστίθεται περ. η)
ως εξής:
«η) τον συντονισμό κατά τη διαμόρφωση των θέσεων
της Χώρας και τη συμμετοχή στην Επιτροπή Επενδύσεων
(Ιnvestment Committee) του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.) υπό τις διάφορες συνθέσεις της, καθώς και στις Ομάδες Εργασίας
υπό την εποπτεία της, και συγκεκριμένα τη Συμβουλευτική Ειδική Ομάδα για τους Κώδικες Απελευθέρωσης
του Ο.Ο.Σ.Α. (Αdvisory Τask Force on the OECD Codes
of Liberalisation), την Ομάδα Εργασίας για την Υπεύθυνη Επιχειρηματική Συμπεριφορά, το Δίκτυο Εθνικών
Σημείων Επαφής για την Υπεύθυνη Επιχειρηματική Συμπεριφορά και την Ομάδα Εργασίας για τα Στατιστικά
Στοιχεία των Διεθνών Επενδύσεων (Working Group On
International Investment Statistics), σε συνεργασία με
συναρμόδιους φορείς.»
Άρθρο 17
Αρμοδιότητες Τμήματος ΙΙ Διεθνών
Οργανισμών - Τροποποίηση άρθρου 212
ν. 4781/2021
Στην περ. β) του άρθρου 212 του ν. 4781/2021 (Α’ 31),
περί των αρμοδιοτήτων του Τμήματος ΙΙ Διεθνών Οργανισμών, προστίθενται οι λέξεις «καθώς και του Κέντρου
Ανάπτυξης του Οργανισμού Οικονομικής Συνεργασίας
και Ανάπτυξης (Ο.Ο.Σ.Α.),» και η περ. β) διαμορφώνεται
ως εξής:
«β) της Επιτροπής Αναπτυξιακής Βοήθειας (DAC) του
Ο.Ο.Σ.Α. και ειδικότερα, βα) της ετήσιας Συνόδου Υψηλού
Επιπέδου, ββ) της ετήσιας Συνόδου Ανωτέρου Επιπέδου,
βγ) των τακτικών συνόδων της Επιτροπής και βδ) των
Ομάδων Εργασίας και Δικτύων της Επιτροπής, καθώς και
του Κέντρου Ανάπτυξης του Οργανισμού Οικονομικής
Συνεργασίας και Ανάπτυξης (Ο.Ο.Σ.Α.),».
Άρθρο 18
Γραμματέας Υπηρεσιακών και Πειθαρχικών
Συμβουλίων - Τροποποίηση παρ. 1
άρθρου 256, παρ. 3 άρθρου 258, παρ. 2
άρθρου 261, παρ. 2 άρθρου 264 και παρ. 2
άρθρου 267 ν. 4781/2021
1. Στο τέταρτο εδάφιο της παρ. 1 του άρθρου 256 του
ν. 4781/2021 (Α’ 31), περί Εισηγητή στο Ανώτατο Υπηρεσιακό Συμβούλιο, προστίθενται οι λέξεις «, που υπηρετεί
στη Διεύθυνση Προσωπικού και Διοικητικής Οργάνωσης» και η παρ. 1 διαμορφώνεται ως εξής:
«1. Στο Συμβούλιο εισηγείται, χωρίς δικαίωμα ψήφου,
ένας Πρέσβης ή Πληρεξούσιος Υπουργός Α’ ή Β΄, αναπληρούμενος από άλλον ομοιόβαθμό του διπλωματικό
υπάλληλο, οι οποίοι ορίζονται από τον Υπουργό Εξωτερικών, με διετή θητεία. Στην περίπτωση εξέτασης θεμάτων
της Ειδικής Νομικής Υπηρεσίας, καθήκοντα εισηγητή
εκτελεί ο Ειδικός Νομικός Σύμβουλος. Στην περίπτωση
διορισμού Ειδικού Νομικού Συμβούλου, στο Συμβούλιο
εισηγείται Πρέσβης ή Πληρεξούσιος Υπουργός Α’ ή Β΄.
Καθήκοντα γραμματέα εκτελεί υπάλληλος του Διπλωματικού Κλάδου, που υπηρετεί στη Διεύθυνση Προσωπικού
και Διοικητικής Οργάνωσης.»
2. Στο τέταρτο εδάφιο της παρ. 3 του άρθρου 258 του
ν. 4781/2021, περί συγκρότησης του Ανώτατου Πειθαρχικού Υπηρεσιακού Συμβουλίου, προστίθενται οι λέξεις
«, που υπηρετεί στη Διεύθυνση Προσωπικού και Διοικητικής Οργάνωσης» και η παρ. 3 διαμορφώνεται ως εξής:
«3. Στο Συμβούλιο εισηγείται, χωρίς δικαίωμα ψήφου,
ένας Πρέσβης ή Πληρεξούσιος Υπουργός Α’ ή Β΄, αναπληρούμενος από άλλον ομοιόβαθμό του διπλωματικό
υπάλληλο, οι οποίοι ορίζονται από τον Υπουργό Εξωτερικών, με διετή θητεία. Στην περίπτωση εξέτασης θεμάτων
της Ειδικής Νομικής Υπηρεσίας, καθήκοντα εισηγητή
εκτελεί ο Ειδικός Νομικός Σύμβουλος. Στην περίπτωση
του Ειδικού Νομικού Συμβούλου, στο Συμβούλιο εισηγείται Πρέσβης ή Πληρεξούσιος Υπουργός Α’ ή Β΄. Καθήκοντα γραμματέα εκτελεί υπάλληλος του Διπλωματικού
Κλάδου, που υπηρετεί στη Διεύθυνση Προσωπικού και
Διοικητικής Οργάνωσης.»
3. Στην παρ. 2 του άρθρου 261 του ν. 4781/2021, περί
συγκρότησης του Υπηρεσιακού Συμβουλίου, προστίθενται οι λέξεις «και Διοικητικής Οργάνωσης» και η παρ. 2
διαμορφώνεται ως εξής:
«2. Καθήκοντα γραμματέα εκτελεί υπάλληλος του Διπλωματικού Κλάδου που υπηρετεί στη Διεύθυνση Προσωπικού και Διοικητικής Οργάνωσης.»
4. Στην παρ. 2 του άρθρου 264 του ν. 4781/2021, περί
συγκρότησης του Πειθαρχικού Υπηρεσιακού Συμβουλίου, προστίθενται οι λέξεις «και Διοικητικής Οργάνωσης»
και η παρ. 2 διαμορφώνεται ως εξής:
«2. Καθήκοντα γραμματέα εκτελεί υπάλληλος του Διπλωματικού Κλάδου που υπηρετεί στη Διεύθυνση Προσωπικού και Διοικητικής Οργάνωσης.»
5. Στην παρ. 2 του άρθρου 267 του ν. 4781/2021, περί
συγκρότησης του Δευτεροβάθμιου Πειθαρχικού Υπηρεσιακού Συμβουλίου, διαγράφονται οι λέξεις «με βαθμό
Συμβούλου Πρεσβείας Α’ ή Β΄» και η παρ. 2 διαμορφώνεται ως εξής:
«2. Καθήκοντα γραμματέα εκτελεί υπάλληλος του Διπλωματικού Κλάδου που υπηρετεί στη Διεύθυνση Προσωπικού και Διοικητικής Οργάνωσης.»
Άρθρο 19
Λειτουργία Α.Π.Υ.Σ. - Τροποποίηση παρ. 5
άρθρου 260 ν. 4781/2021
Στην παρ. 5 του άρθρου 260 του ν. 4781/2021 (Α’ 31),
περί της λειτουργίας του Ανώτατου Πειθαρχικού Υπηρεσιακού Συμβουλίου, προστίθεται δεύτερο εδάφιο και η
παρ. 5 διαμορφώνεται ως εξής:
«5. Οι αποφάσεις του Α.Π.Υ.Σ. αιτιολογούνται και είναι
υποχρεωτικές για τον Υπουργό. Τα πρακτικά του Α.Π.Υ.Σ.
δημοσιεύονται εντός προθεσμίας δύο (2) μηνών από την
έκδοση της απόφασης.»
Άρθρο 20
Αρμοδιότητες Επιτροπής Αποχαρακτηρισμού -
Τροποποίηση περ. δ) άρθρου 282 ν. 4781/2021
Στο πρώτο εδάφιο της περ. δ) του άρθρου 282 του
ν. 4781/2021 (Α’ 31), περί των αρμοδιοτήτων της Επιτροπής Αποχαρακτηρισμού, διαγράφονται οι λέξεις «ή
εφόσον η αποδέσμευσή του έχει ζητηθεί για δικαστική χρήση και υπό τις προϋποθέσεις του άρθρου 5 του
ν. 2690/1999 (Κώδικα Διοικητικής Διαδικασίας, Α’ 45)»
και η περ. δ) διαμορφώνεται ως εξής:
«δ) Ο αποχαρακτηρισμός, εάν απαιτείται, και η αποδέσμευση υπηρεσιακού αρχείου νεώτερου των τριάντα
(30) ετών, εφόσον συντρέχουν λόγοι υπηρεσιακού ή
εθνικού συμφέροντος. Σχετική εισήγηση της Επιτροπής
Αποχαρακτηρισμού υποβάλλεται στον Υπουργό Εξωτερικών, ο οποίος αποφασίζει για τον αποχαρακτηρισμό
και την αποδέσμευση ή μη του αρχείου.»
Άρθρο 21
Διπλωματικά και υπηρεσιακά διαβατήρια -
Τροποποίηση παρ. 2 άρθρου 321 ν. 4781/2021
Στην παρ. 2 του άρθρου 321 του ν. 4781/2021 (Α’ 31),
περί των διπλωματικών και υπηρεσιακών διαβατηρίων,
προστίθεται περ. ιζ) ως εξής:
«ιζ) στους διπλωματικούς ταχυδρόμους, όταν ταξιδεύουν σε χώρες ειδικών συνθηκών διαβίωσης.»
Άρθρο 22
Κανονικές άδειες - Τροποποίηση παρ. 2 και 6
άρθρου 322 ν. 4781/2021
1. Στην παρ. 2 του άρθρου 322 του ν. 4781/2021 (Α’ 31),
περί κανονικών αδειών των υπαλλήλων του Υπουργείου
Εξωτερικών, προστίθεται δεύτερο εδάφιο και η παρ. 2
διαμορφώνεται ως εξής:
«2. Σε εξαιρετικές περιπτώσεις, και εφόσον οι ανάγκες
της υπηρεσίας το επιτρέπουν, είναι δυνατόν να χορηγηθεί άδεια ενός μηνός κατ’ έτος, άνευ αποδοχών, κατόπιν
εξαντλήσεως της κανονικής αδείας. Η άδεια χορηγείται
υποχρεωτικά στον φυσικό, θετό και ανάδοχο γονέα όταν
πρόκειται για νοσηλεία ανήλικου τέκνου λόγω ασθένειας
ή ατυχήματος που καθιστά αναγκαία την άμεση παρουσία του.»
2. Στην παρ. 6 του άρθρου 322 του ν. 4781/2021, προστίθεται δεύτερο εδάφιο και η παρ. 6 διαμορφώνεται
ως εξής:
«6. Στους υπαλλήλους οι οποίοι υπηρετούν στο εξωτερικό, καταβάλλεται κατ’ έτος, σύμφωνα με το άρθρο
431, το ισόποσο του χαμηλότερου ναύλου εισιτηρίου
οικονομικής θέσης με δυνατότητα μεταφοράς αποσκευής, μετ’ επιστροφής για τους ίδιους, τον/τη σύζυγο ή το
έτερο συμβαλλόμενο με σύμφωνο συμβίωσης μέρος,
καθώς και τα προστατευόμενα τέκνα τους, προκειμένου
να διανύσουν την άδειά τους στην Ελλάδα. Το προηγούμενο εδάφιο δεν εφαρμόζεται για το έτος κατά το οποίο
ο υπάλληλος μετακινείται από την Κεντρική Υπηρεσία
σε Αρχές της Εξωτερικής Υπηρεσίας και αντίστροφα.»
Άρθρο 23
Αναρρωτικές άδειες -
Αντικατάσταση άρθρου 323 ν. 4781/2021
Στο άρθρο 323 του ν. 4781/2021 (Α’ 31), περί των
αναρρωτικών αδειών των υπαλλήλων του Υπουργείου
Εξωτερικών, επέρχονται οι ακόλουθες τροποποιήσεις:
α) διαγράφονται από τον τίτλο οι λέξεις «και άδειες κύησης και λοχείας», β) οι παρ. 1, 2 και 3 αντικαθίστανται,
γ) στην παρ. 4: γα) στην περ. α), i) στο πρώτο εδάφιο οι
λέξεις «συνολικώς, αναρρωτικής άδειας» αντικαθίστανται από τις λέξεις «κατ’ έτος συνεχόμενης αναρρωτικής
αδείας για το ίδιο νόσημα», ii) τα εδάφια τέταρτο και πέμπτο αντικαθίστανται, γβ) στην περ. γ) προστίθεται τρίτο
εδάφιο, δ) η αρίθμηση της παρ. 8 διορθώνεται σε παρ. 7,
ε) προστίθεται νέα παρ. 8, στ) η παρ. 9 καταργείται και
το άρθρο 323 διαμορφώνεται ως εξής:
«Άρθρο 323
Αναρρωτικές άδειες
1. Για τις αναρρωτικές άδειες των υπαλλήλων της Κεντρικής και της Εξωτερικής Υπηρεσίας που υπάγονται
στη δικαιοδοσία του Υπουργείου Εξωτερικών έως και
δύο (2) μήνες κατ’ έτος, ισχύουν οι ρυθμίσεις περί αναρρωτικής άδειας του Υπαλληλικού Κώδικα.
2. Σε περίπτωση συστηματικής απουσίας του υπαλλήλου με επίκληση, κατ’ επανάληψη, λόγων υγείας, η
αναρρωτική άδεια χορηγείται κατόπιν γνωμάτευσης της
Πρωτοβάθμιας Υγειονομικής Επιτροπής:
α) για τους υπηρετούντες στην Κεντρική Υπηρεσία με
την υποβολή πιστοποιητικού από δημόσιο νοσηλευτικό
ίδρυμα,
β) για τους υπηρετούντες στην Εξωτερική Υπηρεσία
με την υποβολή πιστοποιητικού και από δεύτερο ιατρό
που ορίζεται από τον Προϊστάμενο της Αρχής,
γ) για τους Προϊσταμένους των Αρχών Εξωτερικής
Υπηρεσίας με την υποβολή πιστοποιητικών δύο (2) ιατρών στην αλλοδαπή, που ορίζονται από τον νόμιμο
αναπληρωτή του.
Σε περίπτωση συχνά επαναλαμβανόμενων απουσιών,
λόγω αναρρωτικής άδειας, διάρκειας άνω του διμήνου
μέσα στο ίδιο έτος, που προκαλούν πρόβλημα στη λειτουργία της Αρχής, ο Προϊστάμενος μπορεί να εισηγηθεί
την ανάκληση του υπαλλήλου στην Κεντρική Υπηρεσία.
3. Η συνεχόμενη αναρρωτική άδεια, πέραν του διμήνου, μπορεί να παραταθεί μέχρι δύο (2) ακόμη μήνες, εάν
η ανάγκη παράτασης της άδειας βεβαιωθεί με νεότερη
αιτιολογημένη ιατρική έκθεση, για τους υπηρετούντες:
α) στην Κεντρική Υπηρεσία και από δημόσιο νοσηλευτικό ίδρυμα,
β) στην Εξωτερική Υπηρεσία, από έναν ακόμη ιατρό.
Η δίμηνη παράταση αναρρωτικής άδειας χορηγείται
κατόπιν γνωμάτευσης της Πρωτοβάθμιας Υγειονομικής
Επιτροπής και λαμβάνεται χωρίς περικοπή των αποδοχών,
καθώς και της αποζημίωσης υπηρεσίας αλλοδαπής για
τους υπηρετούντες σε Αρχές της Εξωτερικής Υπηρεσίας.
4.α) Αν παρέλθει ο χρόνος της τετράμηνης κατ’ έτος
συνεχόμενης αναρρωτικής αδείας για το ίδιο νόσημα
και ο υπάλληλος κωλύεται να ασκήσει τα καθήκοντά
του, ο Υπουργός Εξωτερικών ζητά αιτιολογημένη γνωμοδότηση τριμελούς επιτροπής για την ικανότητα του
υπαλλήλου προς περαιτέρω εκτέλεση των καθηκόντων
του. Η επιτροπή αυτή απαρτίζεται από τρεις καθηγητές
του Τμήματος Ιατρικής του Εθνικού και Καποδιστριακού Πανεπιστημίου Αθηνών, τουλάχιστον στη βαθμίδα του επίκουρου καθηγητή, οι οποίοι ορίζονται κατά
περίπτωση, ανάλογα με το νόσημα, από τον Υπουργό.
Στην επιτροπή μετέχει ως εισηγητής, χωρίς ψήφο, ο Προϊστάμενος της Διεύθυνσης Προσωπικού και Διοικητικής
Οργάνωσης. Καθήκοντα Γραμματέα εκτελεί υπάλληλος
της Διεύθυνσης Προσωπικού και Διοικητικής Οργάνωσης. Ο Πρόεδρος της ανωτέρω επιτροπής καθορίζει τον
τρόπο συνεδρίασής της, είτε διαδικτυακά είτε με φυσική
παρουσία.
β) Η επιτροπή αποφαίνεται οριστικώς για την ανάγκη
παράτασης της αναρρωτικής άδειας έως ακόμη τέσσερις (4) μήνες. Σε περίπτωση παράτασης της αναρρωτικής άδειας υπαλλήλου που υπηρετεί στην εξωτερική
υπηρεσία, ο Υπουργός Εξωτερικών, μετά από γνώμη
του οικείου Υπηρεσιακού Συμβουλίου, αποφασίζει για
τη διατήρηση ή μη του υπαλλήλου στη θέση του στην
αλλοδαπή.
γ) Σε περίπτωση νοσημάτων δυσίατων, σύμφωνα με
τον Υπαλληλικό Κώδικα, ο παρεχόμενος, κατά τα ανωτέρω, χρόνος αναρρωτικής άδειας δύναται να παραταθεί
έως και τα δύο (2) έτη. Για την ανάγκη παράτασης αποφαίνεται η ως άνω Επιτροπή.
Η παράταση αναρρωτικής άδειας των περ. β) και γ)
για τους υπηρετούντες στην Κεντρική Υπηρεσία λαμβάνεται χωρίς περικοπή των αποδοχών, ενώ για τους
υπηρετούντες σε Αρχές της Εξωτερικής Υπηρεσίας λαμβάνεται στην περ. β) χωρίς περικοπή των αποδοχών και
της αποζημίωσης υπηρεσίας αλλοδαπής, ενώ στην περ.
γ) χωρίς περικοπή των αποδοχών.
δ) Μετά την πάροδο του ανώτατου ορίου αναρρωτικής
αδείας και σε περίπτωση ανάγκης παράτασης αυτής,
ο υπάλληλος δύναται να ζητήσει τη χορήγηση άδειας
άνευ αποδοχών για σοβαρούς λόγους ή την προσωρινή
απαλλαγή καθηκόντων για απολύτως δικαιολογημένες
ατομικές ανάγκες βάσει του άρθρου 335.
5. Ο Υπουργός μπορεί να παραπέμπει και αυτεπαγγέλτως στην ως άνω επιτροπή, με το ερώτημα της απαλλαγής από τα καθήκοντά τους, υπαλλήλους, εφόσον θεωρεί ότι δεν μπορούν να τα εκτελούν λόγω σωματικής ή
πνευματικής ανικανότητας.
6.α) Αν η ασθένεια δεν μπορεί να ιαθεί, η τριμελής
επιτροπή της παρ. 4 αποφαίνεται για την πλήρη ανικανότητα του πάσχοντος υπαλλήλου προς εκτέλεση των
υπηρεσιακών του καθηκόντων.
β) Ο κρινόμενος ως πλήρως ανίκανος υπάλληλος παύεται/απολύεται, με απόφαση του Υπουργού Εξωτερικών,
η οποία εκδίδεται μετά από σύμφωνη γνώμη του οικείου
Υπηρεσιακού Συμβουλίου.
7. Αν υπάλληλος τοποθετημένος στην Εξωτερική Υπηρεσία, του οποίου έχει ήδη προσδιορισθεί το δεκαήμερο
της μετάθεσής του σε άλλη Αρχή του Εξωτερικού ή στην
Κεντρική Υπηρεσία, ασθενήσει και λάβει αναρρωτική
άδεια που υπερβαίνει τη διάρκεια του ανωτέρω δεκαημέρου, ως ημερομηνία παράδοσης υπηρεσίας θεωρείται
αυτομάτως η τελευταία ημέρα του δεκαημέρου, εφόσον
αυτή δεν τροποποιηθεί. Σε αυτήν την περίπτωση, η αποζημίωση υπηρεσίας στην αλλοδαπή παύει να καταβάλλεται αυτομάτως με την παρέλευση του δεκαημέρου και,
εφόσον πρόκειται για υπάλληλο που μετατίθεται σε άλλη
Αρχή Εξωτερικού, μέχρις ότου ο υπάλληλος αναλάβει
υπηρεσία στη νέα Αρχή.
8. Σε περίπτωση μη έγκρισης της αναρρωτικής αδείας
ή τμήματος αυτής από την Πρωτοβάθμια Υγειονομική
Επιτροπή των παρ. 1, 2 και 3 ή από την τριμελή Επιτροπή
της παρ. 4, ο υπάλληλος χρεώνεται με κανονική άδεια,
εφόσον υπάρχει υπόλοιπο, διαφορετικά με περικοπή
αποδοχών.
9. [Καταργείται].»
Άρθρο 24
Άδειες μητρότητας και ανατροφής τέκνου -
Προσθήκη άρθρου 323Α στον ν. 4781/2021
Μετά από το άρθρο 323 του ν. 4781/2021 (Α’ 31), περί
των αναρρωτικών αδειών, προστίθεται άρθρο 323Α, ως
εξής:
«Άρθρο 323Α
Άδειες μητρότητας και ανατροφής τέκνου
1. Οι κυοφορούσες υπάλληλοι που υπηρετούν στην
Κεντρική και στην Εξωτερική Υπηρεσία απέχουν υποχρεωτικά της υπηρεσίας σύμφωνα με τη νόμιμη διαδικασία, από τον έβδομο μήνα της κύησης και τελούν σε
άδεια μητρότητας. Η άδεια αυτή παρατείνεται επί τρεις
(3) μήνες μετά τον τοκετό, εφόσον το τεχθέν ζει, ή, διαφορετικά, επί τριάντα (30) ημέρες. Σε περίπτωση πολύδυμης κύησης η άδεια λοχείας αυξάνεται κατά ένα (1)
μήνα για κάθε τέκνο πέραν του ενός (1). Οι τυγχάνουσες
των ανωτέρω αδειών λαμβάνουν πλήρεις τις αποδοχές
του βαθμού τους, εφόσον υπηρετούν στην Κεντρική
Υπηρεσία, της θέσης τους δε, εφόσον υπηρετούν στην
Εξωτερική Υπηρεσία.
2. Χρήση του δικαιώματος χορήγησης άδειας ανατροφής τέκνου άνευ αποδοχών, καθώς και της άδειας των
εννέα (9) μηνών με αποδοχές όπως ορίζει ο Υπαλληλικός
Κώδικας, μπορούν να κάνουν οι υπάλληλοι μόνον της
Κεντρικής Υπηρεσίας. Από τον περιορισμό του ως άνω
δικαιώματος αποκλειστικά στους υπαλλήλους της Κεντρικής Υπηρεσίας, εξαιρούνται οι υπηρετούντες υπάλληλοι
στην Εξωτερική Υπηρεσία με συνυπηρέτηση ή με απόσπαση οι οποίοι δεν καταλαμβάνουν οργανική θέση και
δεν αμείβονται με αποζημίωση υπηρεσίας αλλοδαπής.»
Άρθρο 25
Ιατροφαρμακευτική και νοσοκομειακή
περίθαλψη στο εξωτερικό - Τροποποίηση
παρ. 2 και 3 άρθρου 324 ν. 4781/2021
1. Στην περ. α) της παρ.  2 του άρθρου  324 του
ν. 4781/2021 (Α 31), περί της ιατροφαρμακευτικής και
νοσοκομειακής περίθαλψης στο εξωτερικό του προσωπικού του Υπουργείου Εξωτερικών, διαγράφεται το τρίτο
εδάφιο και η περ. α) διαμορφώνεται ως εξής:
«α) Τα νοσήλια των υπαλλήλων, οι οποίοι υπηρετούν
στην Εξωτερική Υπηρεσία του Υπουργείου Εξωτερικών,
καταβάλλονται σύμφωνα με τις γενικές διατάξεις. Οι διατάξεις περί νοσηλείας στο εξωτερικό εφαρμόζονται
και για τους υπαλλήλους του Υπουργείου Εξωτερικών
οι οποίοι τελούν σε ειδική αποστολή.»
2. Στο πρώτο εδάφιο της περ. α) της παρ. 3 του άρθρου 324 του ν. 4781/2021, διαγράφονται οι λέξεις «ή σε
κράτη μέλη της Ευρωπαϊκής Ένωσης που δεν δέχονται
το ενωσιακό έγγραφο Ε112 (S2)» και η περ. α) διαμορφώνεται ως εξής:
«α) Σε περιπτώσεις επείγουσας ιατρικής ανάγκης
υπαλλήλου ή μελών της οικογένειάς του που υπηρετεί
στην Εξωτερική Υπηρεσία του Υπουργείου Εξωτερικών
σε χώρες εκτός Ευρωπαϊκής Ένωσης, οι ιατρικές δαπάνες καταβάλλονται ως νόμιμα έξοδα από τις προξενικές
εισπράξεις. Αν αυτές δεν υπάρχουν ή δεν επαρκούν, οι
δαπάνες καλύπτονται από την πάγια προκαταβολή και,
όταν δεν υπάρχει πάγια προκαταβολή ή αυτή δεν επαρκεί, ζητείται η αποστολή εμβάσματος από άλλη Αρχή
του εξωτερικού. Τα δικαιολογητικά υποβάλλονται στις
αρμόδιες υπηρεσίες από τον οικείο Γενικό Πρόξενο ή
Πρόξενο ή Διευθύνοντα Προξενικό Γραφείο Πρεσβείας
ή Διαχειριστή της πάγιας προκαταβολής.»
Άρθρο 26
Εκπαιδευτικές άδειες - Κατάργηση παρ. 3
άρθρου 325 ν. 4781/2021
Η παρ. 3 του άρθρου 325 του ν. 4781/2021 (Α’ 31), περί
των εκπαιδευτικών αδειών των υπαλλήλων του Υπουργείου Εξωτερικών, καταργείται.
Άρθρο 27
Κατάργηση εξουσιοδοτικής διάταξης -
Τροποποίηση άρθρου 326 ν. 4781/2021
Στο άρθρο 326 του ν. 4781/2021 (Α’ 31), περί εξουσιοδοτικών διατάξεων, η παρ. 1 καταργείται και το άρθρο
326 διαμορφώνεται ως εξής:
«Άρθρο 326
Εξουσιοδοτικές διατάξεις
1. [Καταργείται].
2. Με απόφαση του Υπουργού Εξωτερικών ορίζονται
το κόστος έκδοσης, η μορφή και ο τύπος των διπλωματικών και υπηρεσιακών διαβατηρίων, τα απαραίτητα
στοιχεία που αυτά περιλαμβάνουν, καθώς και τα δικαιολογητικά για την έκδοση και την ισχύ αυτών.
3. Με απόφαση του Υπουργού Εξωτερικών ρυθμίζονται οι λεπτομέρειες εφαρμογής της περ. β΄ της παρ. 2
του άρθρου 324 για την επιλογή επιτόπιου παρόχου
ασφαλιστικής κάλυψης. Με όμοια απόφαση, μετά από
ειδικώς αιτιολογημένη εισήγηση του επικεφαλής της Αρχής, καταρτίζεται αρχικά και τροποποιείται κάθε φορά
ο κατάλογος των Αρχών της Εξωτερικής Υπηρεσίας για
τις οποίες ακολουθείται η διαδικασία του προηγούμενου
εδαφίου.»
Άρθρο 28
Μητρώο Υπαλλήλων - Τροποποίηση
άρθρου 327 ν. 4781/2021
Στο άρθρο 327 του ν. 4781/2021 (Α’ 31), περί του μητρώου υπαλλήλων του Υπουργείου Εξωτερικών, επέρχονται οι ακόλουθες τροποποιήσεις: α) η περ. γ) της παρ. 1
αντικαθίσταται, β) στην παρ. 2, στην περ. α) προστίθενται
οι λέξεις «ευαρέσκειες, εύφημες μνείες, παρασημοφορήσεις, συγχαρητήριες και ευχαριστήριες επιστολές από
τον Πρόεδρο της Δημοκρατίας ή τα μέλη του Υπουργικού Συμβουλίου, καθώς και τα σχετικά με τα ανωτέρω
συνοδευτικά έγγραφα (όπως αιτήσεις και διαβιβαστικά)», γ) η παρ. 3 καταργείται, δ) στην παρ. 6 οι λέξεις
«μητρώο επιμόρφωσης» και «μητρώο εκπαίδευσης»
αντικαθίστανται από τις λέξεις «προσωπικό μητρώο»,
ε) η παρ. 7 καταργείται, στ) στην παρ. 8, διαγράφονται τα
εδάφια δεύτερο, τρίτο, τέταρτο και πέμπτο και το άρθρο
327 διαμορφώνεται ως εξής:
«1. Στη Διεύθυνση Προσωπικού και Διοικητικής Οργάνωσης του Υπουργείου Εξωτερικών τηρείται το μητρώο
κάθε υπαλλήλου του Υπουργείου Εξωτερικών, το οποίο
αποτελείται από: α) τον ατομικό φάκελο, β) το προσωπικό μητρώο, γ) τον φάκελο αδειών, δ) τον φάκελο μισθολογικών θεμάτων.
2. Ο ατομικός φάκελος περιλαμβάνει, με την ευθύνη
του Προϊσταμένου της Διεύθυνσης Προσωπικού και
Διοικητικής Οργάνωσης και του νόμιμου αναπληρωτή
του, από τα στοιχεία του μητρώου του υπαλλήλου τα
ακόλουθα:
α) εκθέσεις αξιολόγησης και προσφυγές κατ’ αυτών,
ευαρέσκειες, εύφημες μνείες, παρασημοφορήσεις,
συγχαρητήριες και ευχαριστήριες επιστολές από τον
Πρόεδρο της Δημοκρατίας ή τα μέλη του Υπουργικού
Συμβουλίου, καθώς και τα σχετικά με τα ανωτέρω συνοδευτικά έγγραφα (όπως αιτήσεις και διαβιβαστικά),
β) αντίγραφα των πράξεων προαγωγών ή μη του υπαλλήλου,
γ) αντίγραφα των πράξεων επιβολής των πειθαρχικών
ποινών, καθώς και των κλήσεων σε απολογία, εφόσον
έχει επιβληθεί πειθαρχική ποινή, των ενστάσεων και
των προσφυγών κατά των πειθαρχικών ποινών και των
αποφάσεων επί των ενστάσεων και προσφυγών, καθώς
επίσης και αντίγραφα των αμετάκλητων καταδικαστικών αποφάσεων των ποινικών δικαστηρίων που έχουν
εκδοθεί για ποινικά αδικήματα του υπαλλήλου που αποτελούν και πειθαρχικά παραπτώματα.
3. [Καταργείται].
4. Κάθε υπάλληλος έχει δικαίωμα γνώσης των στοιχείων του ατομικού του φακέλου, τα οποία είναι απόρρητα
έναντι τρίτων.
5. Το προσωπικό μητρώο του υπαλλήλου τηρείται μετά
από τον διορισμό του και περιλαμβάνει όλα τα στοιχεία
που προσδιορίζουν την ατομική, οικογενειακή, περιουσιακή και υπηρεσιακή του κατάσταση, πέραν αυτών που
αναφέρονται στην παρ. 2.
6. Το προσωπικό μητρώο περιλαμβάνει όλα τα στοιχεία
που αφορούν στην επιστημονική κατάρτιση του υπαλλήλου και τηρείται με την ευθύνη του Προϊσταμένου της
Διεύθυνσης Προσωπικού και Διοικητικής Οργάνωσης και
του νόμιμου αναπληρωτή του. Το προσωπικό μητρώο
συνεκτιμάται, επικουρικά, από τα Υπηρεσιακά Συμβούλια κατά την αξιολόγηση των ουσιαστικών προσόντων
των υπαλλήλων σε σχέση με τις απαιτήσεις της υπηρεσίας. Ειδικότερα, το προσωπικό μητρώο περιλαμβάνει:
α) αντίγραφα των τίτλων σπουδών, μετεκπαίδευσης,
και εν γένει επιμόρφωσης ανεξαρτήτως της συνάφειάς
τους με τις αρμοδιότητες του Υπουργείου Εξωτερικών,
β) βεβαιώσεις συμμετοχής σε εκπαιδευτικές δραστηριότητες που διοργανώνονται από το Υπουργείο Εξωτερικών ή άλλους φορείς του δημόσιου τομέα και έχουν
σχέση με τις αρμοδιότητες του Υπουργείου Εξωτερικών,
γ) αιτήσεις του υπαλλήλου για συμμετοχή σε εκπαιδευτικές δραστηριότητες του Υπουργείου Εξωτερικών
που σχετίζονται με τα αντικείμενα του κλάδου του και
τις εν γένει ανάγκες της υπηρεσίας,
δ) κάθε άλλο στοιχείο, συναφές προς τις αρμοδιότητες
του Υπουργείου Εξωτερικών, που ζητεί ο υπάλληλος να
περιληφθεί στο προσωπικό του μητρώο, όπως δημοσιεύσεις, εργασίες, συμμετοχή σε σεμινάρια ή ανακοινώσεις σε συνέδρια, συμμετοχή σε επιμορφωτικά προγράμματα και άλλα.
7. [Καταργείται].
8. Τα έγγραφα της περ. α) της παρ. 2 κοινοποιούνται
από τη Διεύθυνση Προσωπικού και Διοικητικής Οργάνωσης, εντός δύο (2) μηνών από τη σύνταξή τους, στους
ενδιαφερόμενους.
9. Παράλειψη των υπόχρεων για την τήρηση, φύλαξη
και ενημέρωση του μητρώου, συνιστά το παράπτωμα
της περ. κη΄ της παρ. 1 του άρθρου 107 του Υπαλληλικού
Κώδικα.»
Άρθρο 29
Επετηρίδες Υπαλλήλων - Προσθήκη
άρθρου 327Α στον ν. 4781/2021
Μετά από το άρθρο 327 του ν. 4781/2021 (Α’ 31), περί
του μητρώου υπαλλήλων, προστίθεται άρθρο 327Α, ως
εξής:
«Άρθρο 327Α
Επετηρίδες υπαλλήλων
1. Η Διεύθυνση Προσωπικού και Διοικητικής Οργάνωσης τηρεί πίνακες με τους υπαλλήλους όλων των κλάδων
του Υπουργείου Εξωτερικών κατά σειρά αρχαιότητας
(«επετηρίδες»). Στους πίνακες αυτούς αναγράφονται για
κάθε υπάλληλο: το ονοματεπώνυμο, το πατρώνυμο, η
ημερομηνία δημοσίευσης του αρχικού διορισμού και της
τελευταίας προαγωγής, η Αρχή της Εξωτερικής Υπηρεσίας στην οποία υπηρετεί και η ημερομηνία ανάληψης
υπηρεσίας σε αυτή ή η Διεύθυνση της Κεντρικής Υπηρεσίας στην οποία υπηρετεί και η ημερομηνία ανάληψης
υπηρεσίας σε αυτή, καθώς και η ημερομηνία ανάληψης
υπηρεσίας στην Κεντρική Υπηρεσία.
2. Οι πίνακες και κάθε τροποποίησή τους κυρώνονται
και κοινοποιούνται, από τη Διεύθυνση Προσωπικού και
Διοικητικής Οργάνωσης, στην υπηρεσιακή ηλεκτρονική
διεύθυνση των υπαλλήλων και αναρτώνται στην ηλεκτρονική υπηρεσία «catalogue» του Υπουργείου Εξωτερικών, εντός του πρώτου τριμήνου κάθε έτους.
3. Διόρθωση των στοιχείων που αναγράφονται στους
πίνακες γίνεται ύστερα από αίτηση του υπαλλήλου στη
Διεύθυνση Προσωπικού και Διοικητικής Οργάνωσης, η
οποία υποβάλλεται εντός προθεσμίας δέκα (10) ημερών
από την κοινοποίηση της παρ. 2. Αν η αίτηση διόρθωσης
γίνει δεκτή, τροποποιείται ο σχετικός πίνακας.
4. Αν η αίτηση διόρθωσης απορριφθεί ή δεν απαντηθεί
εντός προθεσμίας δέκα (10) ημερών από την υποβολή
της, επιτρέπεται η υποβολή προσφυγής στο Ανώτατο
Υπηρεσιακό Συμβούλιο, αν υποβάλλεται από υπάλληλο
του Διπλωματικού Κλάδου με τον βαθμό του Πρέσβεως,
του Πληρεξούσιου Υπουργού Α’ και Β΄, από υπάλληλο
του επιστημονικού προσωπικού της Ειδικής Νομικής
Υπηρεσίας με τον βαθμό του Νομικού Συμβούλου Α’ και
Β΄, από υπάλληλο του Κλάδου Εμπειρογνωμόνων με τον
βαθμό του Εμπειρογνώμονα Πρεσβευτή - Συμβούλου
Α’ και Β΄, από υπάλληλο του Κλάδου Οικονομικών και
Εμπορικών Υποθέσεων με τον βαθμό του Γενικού Συμβούλου Οικονομικών και Εμπορικών Υποθέσεων Α’ και Β΄
και από υπάλληλο του Κλάδου Συμβούλων και Γραμματέων Επικοινωνίας με τον βαθμό του Γενικού Συμβούλου
Επικοινωνίας Α’ και Β΄, ή στο Υπηρεσιακό Συμβούλιο, αν
υποβάλλεται από υπάλληλο που δεν φέρει τους ανωτέρω βαθμούς ή από υπάλληλο των λοιπών Κλάδων, εντός
προθεσμίας τριάντα (30) ημερών από την πάροδο της
ανωτέρω δεκαήμερης προθεσμίας ή από την κοινοποίηση της απορριπτικής απόφασης, αν αυτή γίνει νωρίτερα.
Η προσφυγή εξετάζεται από το κατά περίπτωση αρμόδιο
Υπηρεσιακό Συμβούλιο και, εφόσον γίνει δεκτή, τροποποιείται ο σχετικός πίνακας.»
Άρθρο 30
Αξιολόγηση υπαλλήλων - Τροποποίηση παρ. 2,
3, 5, 11 και 14, κατάργηση παρ. 1, 4 και 10
και προσθήκη παρ. 15 στο άρθρο 328 του
ν. 4781/2021
Στο άρθρο 328 του ν. 4781/2021 (Α’ 31), περί της αξιολόγησης των υπαλλήλων του Υπουργείου Εξωτερικών,
επέρχονται οι ακόλουθες τροποποιήσεις: α) οι παρ. 1,
4 και 10 καταργούνται, β) στην παρ. 2, βα) στο πρώτο
εδάφιο διαγράφονται οι λέξεις «στην Ευρωπαϊκή Ένωση,
σε διεθνείς οργανισμούς ή διασκέψεις ή διπλωματικές διαπραγματεύσεις», ββ) διαγράφεται το τελευταίο, πέμπτο,
εδάφιο, γ) στην παρ. 3, γα) στο πρώτο εδάφιο, διαγράφεται η αριθμητική βαθμολογική κλίμακα, γβ) στο δεύτερο εδάφιο, i) καταργείται η περ. α), ii) στην υποπερ. γα)
διαγράφονται οι λέξεις «, τις οποίες έχει αναπτύξει τόσο
γραπτώς όσο και προφορικώς σε συσκέψεις. Βαθμός
επίτευξης των υπηρεσιακών στόχων, όπως αυτοί αποτυπώνονται στο Στρατηγικό και Επιχειρησιακό Σχέδιο και
στο Σχέδιο Δράσης», iii) στην υποπερ. γβ) διαγράφονται,
στο πρώτο εδάφιο, οι λέξεις «η οποία να ανταποκρίνεται
ποιοτικά στα ανατεθειμένα σε αυτόν καθήκοντα» και
στο δεύτερο εδάφιο, οι λέξεις «του ατομικού και συλλογικού φόρτου εργασίας», iv) στην υποπερ. γγ), στο
δεύτερο εδάφιο, διαγράφονται οι λέξεις «κατά τρόπο
που να συμβαδίζει με τα συμφέροντα της χώρας και
των τομέων ευθύνης του», v) οι υποπερ. γστ) και γζ) καταργούνται, δ) στην παρ. 5, στο πρώτο εδάφιο, οι λέξεις
«και υπογράφει την έκθεση αξιολόγησης, αφού αυτή
ολοκληρωθεί» αντικαθίστανται από τις λέξεις «της έκθεσης αξιολόγησης», ε) στην παρ. 11, στο δεύτερο εδάφιο, οι λέξεις «σε ειδικό χώρο του εντύπου της έκθεσης
αξιολόγησης» αντικαθίστανται από τις λέξεις «σε ειδικό
έντυπο που επισυνάπτεται στην έκθεση αξιολόγησης»,
στ) στην παρ. 14, στα) στο πρώτο εδάφιο, διαγράφονται
οι λέξεις «ή που η υπηρεσιακή παρουσία και πορεία του
αξιολογημένου υπαλλήλου δεν επαληθεύει», στβ) η λέξη
«ολοκλήρωσης» αντικαθίσταται από τις λέξεις «κοινοποίησης στον αξιολογούμενο», στγ) διαγράφεται το δεύτερο
εδάφιο, ζ) προστίθεται παρ. 15 και μετά από νομοτεχνικές βελτιώσεις το άρθρο 328 διαμορφώνεται ως εξής:
«Άρθρο 328
Αξιολόγηση
1. [Καταργείται].
2. Οι προϊστάμενοι των οργανικών μονάδων της Κεντρικής και Εξωτερικής Υπηρεσίας υποχρεούνται να συντάσσουν, υπογράφουν και υποβάλλουν στην αρμόδια
Διεύθυνση Προσωπικού και Διοικητικής Οργάνωσης,
έκθεση αξιολόγησης, κάθε έτος, για την απόδοση των
υπηρετούντων στη μονάδα τους υπαλλήλων του Υπουργείου Εξωτερικών, καθώς και των άλλων υπουργείων και
κρατικών υπηρεσιών. Ειδικά όσον αφορά στα Γραφεία
Οικονομικών και Εμπορικών Υποθέσεων και τα Γραφεία
Δημόσιας Διπλωματίας, οι εκθέσεις αξιολόγησης των
προϊσταμένων τους συντάσσονται, σύμφωνα με όσα ορίζονται στο προηγούμενο εδάφιο, από τον οικείο Πρέσβη
και, στην περίπτωση Γραφείου που λειτουργεί σε προξενική Αρχή, μετά από εισήγηση του προϊσταμένου της
οικείας προξενικής Αρχής. Οι εκθέσεις αξιολόγησης των
υπαλλήλων που έχουν τοποθετηθεί σε Γραφείο Οικονομικών και Εμπορικών Υποθέσεων ή σε Γραφείο Δημόσιας
Διπλωματίας, συντάσσονται από τον προϊστάμενο της
οικείας διπλωματικής ή προξενικής Αρχής με εισήγηση
του προϊσταμένου του οικείου Γραφείου, η οποία επισυνάπτεται στην έκθεση αξιολόγησης. Σε περίπτωση
απόκλισης της έκθεσης αξιολόγησης από την εισήγηση
του επικεφαλής του οικείου Γραφείου, η απόκλιση αιτιολογείται ειδικώς.
3. Η βαθμολόγηση των υπαλλήλων λαμβάνει χώρα
στην ακόλουθη κλίμακα:
Άριστος
Πολύ καλός
Καλός
Επαρκής
Μέτριος
Ανεπαρκής/Ακατάλληλος
Η έκθεση αξιολόγησης περιλαμβάνει:
α) [Καταργείται].
β) Συνοπτική περιγραφή του ανατεθειμένου έργου και
ρόλου του αξιολογούμενου για την προαγωγή συγκεκριμένων στόχων της Υπηρεσίας.
γ) Σαφείς και αιτιολογημένες κρίσεις του αξιολογητή για το σύνολο των κάτωθι κριτηρίων αξιολόγησης
υποστηριζόμενες από σχετικά πραγματικά περιστατικά:
γα) Παρουσία και απόδοση του αξιολογουμένου, συνοδευόμενη από συνοπτική περιγραφή του έργου που
επιτέλεσε κατά την περίοδο που αξιολογείται. Ποιότητα
κειμένων, ενημερωτικών εγγράφων, σημειωμάτων, τηλεγραφημάτων και προτάσεων.
γβ) Εργατικότητα, διοικητική και διαχειριστική επάρκεια του υπαλλήλου. Επίδειξη ενδιαφέροντος, πρωτοβουλίας και δημιουργικότητας, ικανότητα οργάνωσης,
τήρηση οδηγιών και προθεσμιών, ιεράρχηση προτεραιοτήτων, ανάπτυξη καινοτομίας και δεξιοτήτων, συνθετική
ικανότητα και αφοσίωση κατά την εκτέλεση των υπηρεσιακών καθηκόντων. Χρηστική επάρκεια γλωσσών.
γγ) Διοικητικές ικανότητες, εφόσον πρόκειται για Προϊσταμένους οργανικών μονάδων. Γνώση και προώθηση
του έργου και της πολιτικής του Υπουργείου. Κύρος,
σεβασμός και εκτίμηση που απολαμβάνει από τους
υφισταμένους του. Ικανότητα οργάνωσης, συντονισμού
και ελέγχου. Ικανότητα αξιολόγησης και αποδοτικής χρησιμοποίησης των υφισταμένων του και αξιοποίησης των
διαθέσιμων μέσων. Ικανότητα λήψης αποτελεσματικών
αποφάσεων, ιδίως σε συνθήκες κρίσης, επίδειξη ψυχραιμίας, αυτοκυριαρχίας και αντοχής.
γδ) Αίσθημα αλληλεγγύης και συναδελφικότητας.
Συνεργασία με συνυπηρετούντες, στην ίδια ή άλλη μονάδα, υπαλλήλους, συμβολή στη συνεργασία και βελτίωση σχέσεων με αντίστοιχες διευθύνσεις και άλλους
δημόσιους ή ιδιωτικούς φορείς, ελληνικούς ή ξένους επ’
ωφελεία της Υπηρεσίας. Συμπεριφορά προς τους πολίτες
και άμεση εξυπηρέτηση αναγκών τους, αν ο υπάλληλος
έρχεται σε επικοινωνία με κοινό, δημόσια και κοινωνική
παρουσία.
γε) Ακεραιότητα χαρακτήρα, συνέπεια και εχεμύθεια.
γστ) [Καταργείται].
γζ) [Καταργείται].
4. [Καταργείται].
5. Ο αξιολογούμενος υπάλληλος λαμβάνει γνώση της
έκθεσης αξιολόγησης. Η έκθεση αξιολόγησης συμπεριλαμβάνεται στο μητρώο του υπαλλήλου.
6. Ο Υπουργός συντάσσει το περιεχόμενο των εκθέσεων αξιολόγησης των Προϊσταμένων των υπηρεσιών
που υπάγονται απευθείας σε αυτόν.
7. Ο Υπουργός προβαίνει σε αξιολόγηση της δραστηριότητας των Προϊσταμένων των μονάδων της Εξωτερικής
Υπηρεσίας (Πρεσβειών και Μόνιμων Αντιπροσωπειών)
κατόπιν σχετικής εισήγησης του Υπηρεσιακού Γενικού
Γραμματέα, η οποία διαμορφώνεται με στοιχεία των
Προϊσταμένων κατά περίπτωση Διευθύνσεων, τα οποία
συγκεντρώνονται και του διαβιβάζονται με επιμέλεια της
Διεύθυνσης Προσωπικού και Διοικητικής Οργάνωσης.
8. Οι Γενικοί Διευθυντές συντάσσουν εκθέσεις αξιολόγησης της δραστηριότητας των αναπληρωτών τους και,
από κοινού με τους τελευταίους, των Διευθυντών των υπ’
αυτών Διευθύνσεων.
9. Οι Προϊστάμενοι των πρεσβευτικών Αρχών υποχρεούνται να συντάσσουν έκθεση αξιολόγησης της δραστηριότητας των προϊσταμένων των έμμισθων προξενικών
Αρχών της χώρας διαπίστευσής τους.
10. [Καταργείται].
11. Ενόψει της σύνταξης της έκθεσης αξιολόγησης, ο
προϊστάμενος καλεί κατά την κρίση του τον αξιολογούμενο υπάλληλο για να συζητήσει μαζί του τρόπους και
μέτρα βελτίωσης της απόδοσής του και καλύτερης αξιοποίησης και ανάπτυξης των ικανοτήτων του προς όφελος
τόσο του ιδίου όσο και της λειτουργίας της οργανικής
μονάδας στην οποία υπηρετεί. Η ημερομηνία της ανωτέρω συμβουλευτικής συνέντευξης, τα προτεινόμενα
μέτρα βελτίωσης, καθώς και οι υπογραφές του αξιολογητή και του αξιολογουμένου, σημειώνονται σε ειδικό
έντυπο που επισυνάπτεται στην έκθεση αξιολόγησης
με επισημείωση αν ο αξιολογούμενος ζήτησε να υποβάλει τις απόψεις - αντιρρήσεις του. Ο αξιολογούμενος
δύναται να υποβάλει απευθείας στον αξιολογητή απόψεις - αντιρρήσεις μέσα σε τρεις (3) εργάσιμες ημέρες
από την ολοκλήρωση της συμβουλευτικής συνέντευξης,
οι οποίες αποτελούν αναπόσπαστο μέρος της έκθεσης
αξιολόγησης του υπαλλήλου και λαμβάνονται υπόψη
από τον αξιολογητή.
12. Ελάχιστος χρόνος πραγματικής κοινής υπηρεσίας
αξιολογούντος και αξιολογουμένου, μετά από τον οποίο
επιτρέπεται η σύνταξη έκθεσης αξιολόγησης, ορίζονται
οι έξι (6) μήνες. Η τελευταία έκθεση αξιολόγησης συντάσσεται, σε κάθε περίπτωση, το αργότερο μέσα σε
ένα τρίμηνο από τη μετακίνηση του προϊσταμένου ή
του αξιολογουμένου.
13. Η Διεύθυνση Προσωπικού και Διοικητικής Οργάνωσης τηρεί το αρχείο των εκθέσεων αξιολόγησης. Αν
διαπιστωθεί οποιαδήποτε παράλειψη ή πλημμέλεια ή μη
ορθή συμπλήρωση, η έκθεση αξιολόγησης επιστρέφεται
στον αξιολογητή από τον προϊστάμενο της Διεύθυνσης
Προσωπικού και Διοικητικής Οργάνωσης για σχετική
συμπλήρωση ή διόρθωση.
14. Η παράλειψη σύνταξης εκθέσεων αξιολόγησης ή
η μη εμπρόθεσμη σύνταξη ή η σύνταξη μεροληπτικής
έκθεσης αξιολόγησης ή η σύνταξη έκθεσης με κρίσεις ή
χαρακτηρισμούς που δεν αιτιολογούνται, αποτελεί πειθαρχικό παράπτωμα το οποίο παραγράφεται μετά από
τρία (3) έτη από την ημέρα κοινοποίησης στον αξιολογούμενο της έκθεσης αξιολόγησης ή από την πάροδο
της προθεσμίας εντός της οποίας έπρεπε να συνταχθεί.
15. Οι υπάλληλοι του Υπουργείου Εξωτερικών έχουν
δικαίωμα προσφυγής κατά των εκθέσεων αξιολόγησης
στο αρμόδιο Υπηρεσιακό Συμβούλιο του Υπουργείου
Εξωτερικών, εντός δύο (2) μηνών από την κοινοποίηση, προς απάλειψη πραγματικών περιστατικών που
δεν ανταποκρίνονται στην πραγματικότητα, καθώς και
των αξιολογικών κρίσεων που συνδέονται με αυτά. Το
Υπηρεσιακό Συμβούλιο εξετάζει την προσφυγή εντός
δύο (2) μηνών από την υποβολή της. Κατά την εξέταση της προσφυγής, το Υπηρεσιακό Συμβούλιο καλεί σε
ακρόαση: α) τον κριθέντα υπάλληλο, ο οποίος μπορεί
να παραστεί είτε αυτοπροσώπως είτε μετά ή διά δικηγόρου, β) εφόσον κρίνεται σκόπιμο, υπηρεσιακά ή άλλα
πρόσωπα, εξαιρουμένου του αξιολογούντος, προς παροχή πληροφοριών ή προσαγωγή στοιχείων, τα οποία
και αποχωρούν πριν από την έναρξη της συζήτησης.
Εάν οι λόγοι της προσφυγής κριθούν βάσιμοι, το Υπηρεσιακό Συμβούλιο επισυνάπτει στο επίμαχο έγγραφο
τη σχετική κρίση του περί διαγραφής στοιχείων ή του
συνόλου αυτού.»
Άρθρο 31
Αποσπάσεις - Τροποποίηση παρ. 1, 3, 7 και 8
άρθρου 329 ν. 4781/2021
1. Στο πρώτο εδάφιο της παρ. 1 του άρθρου 329 του
ν. 4781/2021 (Α’ 31), περί αποσπάσεων, προστίθενται οι
λέξεις «των Κλάδων των παρ. 1 και 2 του άρθρου 318»
και η παρ. 1 διαμορφώνεται ως εξής:
«1. Όταν υφίσταται ειδική υπηρεσιακή ανάγκη σε προσωπικό, επιτρέπεται η μέχρι τρεις (3) μήνες απόσπαση
υπαλλήλων των Κλάδων των παρ. 1 και 2 του άρθρου 318
του Υπουργείου σε διπλωματικές και προξενικές Αρχές,
καθώς και Περιφερειακές Υπηρεσίες, η οποία διενεργείται με απόφαση του Υπουργού Εξωτερικών. Η απόσπαση
μπορεί να παραταθεί, για εξαιρετικούς λόγους, πέραν
του τριμήνου και μέχρι έξι (6) μήνες συνολικά, με απόφαση του Υπουργού Εξωτερικών. Ο χρόνος της ως άνω
απόσπασης υπολογίζεται ως χρόνος υπηρεσίας στην
Εξωτερική Υπηρεσία. Οι Αρχές της Εξωτερικής Υπηρεσίας που χρήζουν ενίσχυσης μέσω της ως άνω διαδικασίας,
γνωστοποιούνται από τη Διεύθυνση Προσωπικού και
Διοικητικής Οργάνωσης, προκειμένου οι ενδιαφερόμενοι υπάλληλοι να υποβάλουν σχετικές αιτήσεις. Δεν
επιτρέπεται δεύτερη απόσπαση του ίδιου υπαλλήλου
πριν από την παρέλευση τριών (3) ετών από τη λήξη της
προηγούμενης.»
2. Στην περ. β) της παρ.  7 του άρθρου  329 του
ν. 4781/2021, επέρχονται οι ακόλουθες τροποποιήσεις:
α) το πρώτο εδάφιο διαγράφεται, β) στο δεύτερο εδάφιο,
προστίθενται οι λέξεις «Όλοι οι ανωτέρω αποσπώμενοι
υπάλληλοι» και η περ. β), μετά από νομοτεχνικές βελτιώσεις, διαμορφώνεται ως εξής:
«β) Όλοι οι ανωτέρω αποσπώμενοι υπάλληλοι λαμβάνουν τις αποδοχές και την αποζημίωση υπηρεσίας στην
αλλοδαπή των ομοιοβάθμών τους, οι οποίοι υπηρετούν
στις ελληνικές διπλωματικές ή προξενικές Αρχές της Χώρας, στην οποία λειτουργούν οι προαναφερόμενοι οργανισμοί ή λαμβάνουν χώρα διασκέψεις ή διπλωματικές
διαπραγματεύσεις, εκτός εάν αμείβονται από αυτούς.
Οι ανωτέρω υπάλληλοι λαμβάνουν, επιπλέον, τα έξοδα
μετακίνησής τους, εφόσον αποσπώνται για χρονικό διάστημα πέραν του έτους και δεν λαμβάνουν αντίστοιχες
παροχές από τον φορέα στον οποίο αποσπώνται.»
3. Στην παρ. 8 του άρθρου 329 του ν. 4781/2021, επέρχονται οι ακόλουθες τροποποιήσεις: α) το τρίτο εδάφιο
αντικαθίσταται, β) το πέμπτο εδάφιο διαγράφεται και η
παρ. 8 διαμορφώνεται ως εξής:
«8. Οι υπάλληλοι του Υπουργείου Εξωτερικών δύνανται να αποδέχονται θέση στην Ευρωπαϊκή Ένωση ή σε
διεθνή οργανισμό, του οποίου μέλος είναι η Ελλάδα.
Στην περίπτωση αυτή χορηγείται, μετά από γνώμη του
Υπηρεσιακού Συμβουλίου, άδεια άνευ αποδοχών μέχρι
πέντε (5) έτη, η οποία μπορεί να παραταθεί, με την ίδια
διαδικασία, για μία ακόμη πενταετία. Οι ως άνω υπάλληλοι αμείβονται από την Ευρωπαϊκή Ένωση ή τον διεθνή
οργανισμό και ο χρόνος της άδειας άνευ αποδοχών θεωρείται πραγματική δημόσια υπηρεσία μόνον εφόσον
καταβληθούν εξ ιδίων οι ασφαλιστικές εισφορές. Εάν ο
υπάλληλος δεν εμφανισθεί να αναλάβει υπηρεσία εντός
διμήνου από τη λήξη της άδειας, θεωρείται ότι παραιτήθηκε αυτοδικαίως από την Υπηρεσία.»
Άρθρο 32
Μετατάξεις - Τροποποίηση άρθρου 331
ν. 4781/2021
Στο άρθρο 331 του ν. 4781/2021 (Α’ 31), περί μετατάξεων, επέρχονται οι ακόλουθες τροποποιήσεις: α) η
παρ. 2 καταργείται, β) στην παρ. 3, βα) στην περ. α), στο
πρώτο εδάφιο, οι λέξεις «Πανεπιστημίου ή ΤΕΙ της ημεδαπής ή ισότιμο της αλλοδαπής» αντικαθίστανται από τις
λέξεις «Νομικής ή Πολιτικών ή Οικονομικών Επιστημών
Α.Ε.Ι. της ημεδαπής ή ακαδημαϊκά ισοδύναμο ή ισότιμο τίτλο αντίστοιχης ειδικότητας σχολών της αλλοδαπής», ββ) στην περ. β), προστίθενται οι λέξεις «και έχει
παρέλθει οκταετία από τον διορισμό τους, αν είχαν τον
απαιτούμενο τίτλο σπουδών κατά τον χρόνο υποβολής
της αίτησης διορισμού», βγ) στην περ. γ), τα εδάφια,
πρώτο και δεύτερο, αντικαθίστανται, γ) στην παρ. 4, γα)
στην περ. α), η λέξη «Πανεπιστημίου» αντικαθίσταται
από τις λέξεις «Α.Ε.Ι. Νομικής ή Πολιτικών ή Οικονομικών
Επιστημών», γβ) στην περ. γ), στο πρώτο εδάφιο, διαγράφονται οι λέξεις «και γνώμη του αρμόδιου Υπηρεσιακού
Συμβουλίου» και το άρθρο 331 διαμορφώνεται ως εξής:
«Άρθρο 331
Μετατάξεις
1. Δεν επιτρέπονται οι μετατάξεις στον Διπλωματικό
Κλάδο, στον Κλάδο Επιστημονικού Προσωπικού της
Ε.Ν.Υ., στον Κλάδο Εμπειρογνωμόνων, στον Κλάδο Οικονομικών και Εμπορικών Υποθέσεων και στον Κλάδο
Συμβούλων και Γραμματέων Επικοινωνίας του Υπουργείου Εξωτερικών, καθώς και οι μετατάξεις των υπαλλήλων του Υπουργείου Εξωτερικών σε φορείς της Γενικής
Κυβέρνησης.
2. [Καταργείται].
3. Εσωτερικές μετατάξεις επιτρέπονται μεταξύ των
Κλάδων υπαλλήλων του Υπουργείου Εξωτερικών που
δεν αναφέρονται στην παρ. 1, σύμφωνα με την κατωτέρω αναφερόμενη διαδικασία. Συγκεκριμένα, επιτρέπεται:
α) Η μετάταξη υπαλλήλων του Κλάδου Διοικητικής και
Λογιστικής Υποστήριξης και του Κλάδου Επιμελητών, οι
οποίοι απέκτησαν μετά τον χρόνο υποβολής της αίτησης
διορισμού τους πτυχίο Νομικής ή Πολιτικών ή Οικονομικών Επιστημών Α.Ε.Ι. της ημεδαπής ή ακαδημαϊκά ισοδύναμο ή ισότιμο τίτλο αντίστοιχης ειδικότητας σχολών
της αλλοδαπής ή είχαν τον απαιτούμενο τίτλο σπουδών
κατά τον χρόνο υποβολής της αίτησης διορισμού τους
και έχει παρέλθει οκταετία από τον διορισμό, εφόσον
διαθέτουν και τα υπόλοιπα ειδικά προσόντα διορισμού,
σε κενές οργανικές θέσεις του Κλάδου Διοικητικού Προξενικού. Ο αριθμός των προς πλήρωση θέσεων ορίζεται
κάθε φορά με απόφαση του Υπουργού Εξωτερικών και
δεν μπορεί να υπερβαίνει το ένα τέταρτο (1/4) των κενών
θέσεων του κλάδου.
β) Η μετάταξη υπαλλήλων του Κλάδου Επιμελητών
σε κενές οργανικές θέσεις του Κλάδου Διοικητικής και
Λογιστικής Υποστήριξης, ο αριθμός των οποίων ορίζεται κάθε φορά με απόφαση του Υπουργού Εξωτερικών
και δεν μπορεί να υπερβαίνει το ένα τέταρτο (1/4) των
κενών θέσεων του κλάδου, εφόσον διαθέτουν τα ειδικά
προσόντα διορισμού και έχει παρέλθει οκταετία από τον
διορισμό τους, αν είχαν τον απαιτούμενο τίτλο σπουδών
κατά τον χρόνο υποβολής της αίτησης διορισμού.
γ) Οι υπάλληλοι των περ. α΄ και β΄ μετατάσσονται με
απόφαση του Υπουργού Εξωτερικών κατόπιν επιτυχίας
σε γραπτή δοκιμασία που διοργανώνεται με μέριμνα της
Διεύθυνσης Προσωπικού και Διοικητικής Οργάνωσης. Οι
μετατασσόμενοι στον Κλάδο Διοικητικού Προξενικού
κατατάσσονται, εφόσον είναι κάτοχοι πτυχίου Α.Ε.Ι. της
ημεδαπής ή ακαδημαϊκά ισοδύναμου ή ισότιμου τίτλου
σχολών της αλλοδαπής, στον βαθμό Γραμματέα Γ΄. Οι
μετατασσόμενοι στον Κλάδο Διοικητικής και Λογιστικής
Υποστήριξης κατατάσσονται στον εισαγωγικό βαθμό.
Οι εν λόγω υπάλληλοι τοποθετούνται στην επετηρίδα
μετά από τους ομοιοβάθμους τους του οικείου κλάδου,
εξελίσσονται δε εφεξής βαθμολογικά κατά τις διατάξεις
που διέπουν τον κλάδο αυτόν.
4. Επιτρέπεται η μετάταξη (ένταξη) σε θέση ανώτερης
εκπαιδευτικής βαθμίδας εντός του ίδιου κλάδου υπαλλήλων των Κλάδων Διοικητικού Προξενικού και Επικοινωνιών και Πληροφορικής. Συγκεκριμένα επιτρέπεται η
μετάταξη (ένταξη) υπαλλήλων:
α) του Κλάδου Διοικητικού Προξενικού από την κατηγορία ΤΕ στην κατηγορία ΠΕ, εφόσον απέκτησαν πτυχίο
Α.Ε.Ι. Νομικής ή Πολιτικών ή Οικονομικών Επιστημών
μετά από τον διορισμό τους,
β) του Κλάδου Επικοινωνιών και Πληροφορικής από
την κατηγορία ΤΕ στην κατηγορία ΠΕ, εφόσον απέκτησαν
πτυχίο Πανεπιστημίου μετά από τον διορισμό τους,
γ) οι υπάλληλοι των περ. α΄ και β΄ μετατάσσονται
(εντάσσονται) με απόφαση του Υπουργού Εξωτερικών,
μετά από αίτησή τους στη Διεύθυνση Προσωπικού και
Διοικητικής Οργάνωσης, η οποία συνοδεύεται από αντίγραφο του τίτλου σπουδών. Η μετάταξη (ένταξη) των
υπαλλήλων στην ανώτερη εκπαιδευτική βαθμίδα γίνεται
με τον βαθμό που κατέχουν, με πλεονάζοντα χρόνο στον
βαθμό της ανώτερης κατηγορίας τον χρόνο που έχει
διανύσει ο υπάλληλος στον ίδιο βαθμό της κατώτερης
κατηγορίας, εφόσον ο χρόνος έχει διανυθεί με το τυπικό
προσόν (τίτλο σπουδών) που απαιτείται.»
Άρθρο 33
Εξουσιοδοτικές διατάξεις για μητρώο,
αξιολόγηση, μετατάξεις - Κατάργηση παρ. 1
και 2 και προσθήκη παρ. 5 στο άρθρο 338
του ν. 4781/2021
Στο άρθρο 338 του ν. 4781/2021 (Α’ 31), περί εξουσιοδοτικών διατάξεων, επέρχονται οι ακόλουθες τροποποιήσεις: α) οι παρ. 1 και 2 καταργούνται, β) προστίθεται
παρ. 5 και το άρθρο 338 διαμορφώνεται ως εξής:
«Άρθρο 338
Εξουσιοδοτικές διατάξεις
1. [Καταργείται].
2. [Καταργείται].
3. Με απόφαση του Υπουργού Εξωτερικών καθορίζονται τα υπουργεία στα οποία επιτρέπεται η απόσπαση
των υπαλλήλων του Διπλωματικού Κλάδου και του Κλάδου Ο.Ε.Υ. της παρ. 5 του άρθρου 329.
4. Με κοινή απόφαση των Υπουργών Εξωτερικών και
Eθνικής Οικονομίας και Οικονομικών καθορίζεται η αποζημίωση υπηρεσίας στην αλλοδαπή, η οποία χορηγείται
στους αποσπώμενους σε Αρχή της Εξωτερικής Υπηρεσίας, σύμφωνα με το άρθρο 429. Με όμοια απόφαση
καθορίζεται η αποζημίωση υπηρεσίας στην αλλοδαπή
εάν δεν υφίσταται διπλωματική ή προξενική Αρχή στις
παραπάνω χώρες, σύμφωνα με το άρθρο 429.
5. Με απόφαση του Υπουργού Εξωτερικών καθορίζονται τα εξεταζόμενα μαθήματα, καθώς και κάθε άλλη
αναγκαία λεπτομέρεια της γραπτής δοκιμασίας που προβλέπει η περ. γ) της παρ. 3 του άρθρου 331.»
Άρθρο 34
Πειθαρχικά ζητήματα υπαλλήλων -
Τροποποίηση παρ. 3 και 4 άρθρου 339
ν. 4781/2021
Στο άρθρο 339 του ν. 4781/2021 (Α’ 31), περί γενικών
διατάξεων, επέρχονται οι ακόλουθες τροποποιήσεις: α)
στην περ. β) της παρ. 3, προστίθενται οι λέξεις «ή για
ψευδή βεβαίωση», β) στην παρ. 4 προστίθενται εδάφια
δεύτερο και τρίτο και οι παρ. 3 και 4 διαμορφώνονται
ως εξής:
«3. Η οριστική παύση από την υπηρεσία των υπαλλήλων του Υπουργείου Εξωτερικών επιβάλλεται με διάταγμα, το οποίο εκδίδεται ύστερα από πρόταση του
Υπουργού Εξωτερικών, κατόπιν απόφασης του Ανώτατου Πειθαρχικού Υπηρεσιακού Συμβουλίου για τους σε
πρεσβευτικό βαθμό υπαλλήλους, και με απόφαση του
Υπουργού Εξωτερικών, κατόπιν απόφασης του Πειθαρχικού Υπηρεσιακού Συμβουλίου για τους λοιπούς υπαλλήλους. Η ποινή της οριστικής παύσης επιβάλλεται και
στις ακόλουθες τρεις περιπτώσεις, επιπλέον αυτών που
προβλέπονται, περιοριστικώς, στον Υπαλληλικό Κώδικα:
α) αδικαιολόγητη άρνηση μετάβασης στη θέση τοποθέτησης,
β) αμετάκλητη ποινική καταδίκη για αξιόποινη πράξη,
από αυτές που αναφέρονται στην περ. ε΄ της παρ. 1 του
άρθρου 319 ή για ψευδή βεβαίωση ή για στέρηση των
πολιτικών δικαιωμάτων, συνεπεία καταδίκης,
γ) επιβολή πειθαρχικής ποινής προσωρινής παύσης
άνω των τριών (3) μηνών, δύο τουλάχιστον φορές και
εφόσον αυτή δεν έχει διαγραφεί.
4. Σε περιπτώσεις ανάκρισης, σύμφωνα με όσα προβλέπονται στον Υπαλληλικό Κώδικα επί μονομελούς
δικαιοδοσίας, την ένορκη διοικητική εξέταση ή την
ανάκριση μπορεί να διατάξει ο επιληφθείς, πειθαρχικός,
προϊστάμενος ή άλλος οριζόμενος από αυτόν υπάλληλος
ή Σύμβουλος Επικρατείας, που ορίζεται από τον Υπουργό Εξωτερικών, μετά από πρόταση του Προέδρου του
Συμβουλίου της Επικρατείας. Η ένορκη διοικητική εξέταση περατώνεται εντός δύο (2) μηνών από την ημερομηνία που κοινοποιήθηκε στον υπάλληλο η απόφαση
ανάθεσης διεξαγωγής της. Ο υπάλληλος ο οποίος διεξάγει την ένορκη διοικητική εξέταση, μπορεί να ζητήσει,
με πλήρως αιτιολογημένη αίτησή του, παράταση της
προθεσμίας αυτής έως δύο (2) μήνες.»
Άρθρο 35
Αργία υπαλλήλων - Τροποποίηση παρ. 1, 2 και
4 άρθρου 340 ν. 4781/2021
Στο άρθρο 340 του ν. 4781/2021 (Α’ 31), περί της θέσεως σε αργία, επέρχονται οι ακόλουθες τροποποιήσεις:
α) στην παρ. 1, αα) στην περ. α), προστίθενται οι λέξεις
«ή της απόφασης», αβ) προστίθεται, δεύτερο, τελευταίο,
εδάφιο, β) στην παρ. 2, βα) στην περ. α) διαγράφονται οι
λέξεις «με έκδοση τελεσίδικης απαλλακτικής ποινικής ή
πειθαρχικής απόφασης», ββ) στην περ. β) προστίθενται
οι λέξεις «ή εξαφανισθεί», βγ) προστίθεται, δεύτερο, τελευταίο, εδάφιο, γ) στο πρώτο και το δεύτερο εδάφιο
της παρ. 4 προστίθεται η λέξη «δυνητική» και το άρθρο
340 διαμορφώνεται ως εξής:
«Άρθρο 340
Αργία
1. Με απόφαση του Υπουργού Εξωτερικών τίθεται,
αυτοδικαίως, σε αργία υπάλληλος:
α) ο οποίος στερήθηκε την προσωπική του ελευθερία,
συνεπεία εντάλματος προσωρινής κράτησης ή βουλεύματος ή δικαστικής απόφασης, έστω και αν απελύθη με
εγγύηση ή ανεστάλη η εκτέλεση της ποινής του ή της
απόφασης ή επιβλήθηκαν περιοριστικοί όροι αντί προσωρινής κράτησης,
β) στον οποίο επιβλήθηκε οριστική παύση με απόφαση του οικείου Πειθαρχικού Συμβουλίου από την
κοινοποίησή της μέχρι τη λήξη της προθεσμίας για την
άσκηση προσφυγής ενώπιον του Συμβουλίου της Επικρατείας ή μέχρι την έκδοση της οριστικής απόφασης
του Συμβουλίου της Επικρατείας επί προσφυγής που
ασκήθηκε.
Οι συνέπειες της θέσης σε αργία εκκινούν από την κοινοποίηση της οικείας διαπιστωτικής πράξης.
2. Ο υπάλληλος επανέρχεται αυτοδικαίως στην ενεργό
υπηρεσία εάν:
α) εκλείψει ο λόγος για τον οποίο τέθηκε σε αργία,
β) μεταρρυθμισθεί ή εξαφανισθεί η απόφαση περί
επιβολής της οριστικής παύσης.
Για την επάνοδο του υπαλλήλου στα καθήκοντά του
εκδίδεται διαπιστωτική πράξη από τον Υπουργό Εξωτερικών.
3. Με απόφαση του Υπουργού Εξωτερικών, η οποία
εκδίδεται μετά από σύμφωνη γνώμη του οικείου Πειθαρχικού Υπηρεσιακού Συμβουλίου και προηγούμενη
ακρόαση του υπαλλήλου, μπορεί να τεθεί σε αργία υπάλληλος, εφόσον υφίσταται εναντίον του εκκρεμής ποινική
ή πειθαρχική δίωξη για παράπτωμα δυνάμενο να επιφέρει την έκπτωση ή την οριστική του παύση.
4. Εντός τρίμηνης αποκλειστικής προθεσμίας από την
πάροδο ενός (1) έτους από τη θέση σε δυνητική αργία, το
οικείο Πειθαρχικό Υπηρεσιακό Συμβούλιο υποχρεούται
να γνωμοδοτήσει, ύστερα από ερώτημα του αρμόδιου
διοικητικού οργάνου, για τη συνέχιση ή μη της αργίας,
άλλως η αργία αίρεται. Σε κάθε περίπτωση, η δυνητική αργία αίρεται αυτοδικαίως μετά την πάροδο διετίας
από την έκδοση της απόφασης θέσης του υπαλλήλου
σε αργία.
5. Οι αποδοχές του εν αργία υπαλλήλου παρακρατούνται κατά το ήμισυ. Σε περίπτωση τελεσίδικης απαλλακτικής απόφασης, καθώς και μετά το πέρας πειθαρχικής
διαδικασίας που δεν κατέληξε σε επιβολή πειθαρχικής
ποινής, οι παρακρατηθείσες αποδοχές αποδίδονται, αυτοδικαίως, στον υπάλληλο. Στην περίπτωση αυτή, ο χρόνος της αργίας προσμετράται στον χρόνο πραγματικής
δημόσιας υπηρεσίας για κάθε περίπτωση.
6. Ο υπάλληλος, στον οποίο επιβλήθηκε πειθαρχική
ποινή οριστικής παύσης για το παράπτωμα της αδικαιολόγητης αποχής από την εκτέλεση των καθηκόντων
του, δεν δικαιούται αποδοχές αργίας.»
Άρθρο 36
Τυπικά προσόντα προαγωγής υπαλλήλων του
Διπλωματικού Κλάδου - Τροποποίηση παρ. 1
και 2 άρθρου 351 ν. 4781/2021
Στο άρθρο 351 του ν. 4781/2021 (Α’ 31), περί των τυπικών προσόντων προαγωγής, επέρχονται οι ακόλουθες
τροποποιήσεις: α) στην παρ. 1, αα) στην περ. β), i) στο
πρώτο εδάφιο, η λέξη «τετραετής» αντικαθίσταται από
τη λέξη «τριετής», ii) καταργείται το δεύτερο εδάφιο,
αβ) η περ. η) καταργείται, β) στην παρ. 2, βα) στις περ. α),
β) δ) και στ) η λέξη «γνώμη» αντικαθίσταται από τις λέξεις
«σύμφωνη γνώμη», ββ) στην περ. γ), οι λέξεις «κατόπιν
επιτυχίας του υπαλλήλου σε δοκιμασία, η οποία οργανώνεται από τη Διπλωματική Ακαδημία συνεκτιμωμένων των φύλλων αξιολόγησης» αντικαθίστανται από
τις λέξεις «μετά από σύμφωνη γνώμη του Υπηρεσιακού
Συμβουλίου», βγ) στην περ. ε), στο πρώτο εδάφιο, η λέξη
«γνώμη» αντικαθίσταται από τις λέξεις «σύμφωνη γνώμη» και το άρθρο 351 διαμορφώνεται ως εξής:
«Άρθρο 351
Τυπικά προσόντα προαγωγής
1. Για την προαγωγή των υπαλλήλων του Διπλωματικού Κλάδου απαιτείται από τον βαθμό:
α) Του Ακολούθου Πρεσβείας στον βαθμό του Γραμματέα Πρεσβείας Γ΄, διετής υπηρεσία στον βαθμό αυτόν,
στον οποίο συνυπολογίζεται και ο χρόνος φοίτησης στη
Διπλωματική Ακαδημία.
β) Του Γραμματέα Πρεσβείας Γ΄ στον βαθμό του Γραμματέα Πρεσβείας Β΄, τριετής υπηρεσία στον κατεχόμενο
βαθμό.
γ) Του Γραμματέα Πρεσβείας Β΄ στον βαθμό του Γραμματέα Πρεσβείας Α’, τετραετής υπηρεσία στον κατεχόμενο βαθμό.
δ) Του Γραμματέα Πρεσβείας Α’ στον βαθμό του Συμβούλου Πρεσβείας Β΄, τετραετής υπηρεσία στον κατεχόμενο βαθμό.
ε) Του Συμβούλου Πρεσβείας Β΄ στον βαθμό του Συμβούλου Πρεσβείας Α΄, τριετής υπηρεσία στον κατεχόμενο βαθμό.
στ) Του Συμβούλου Πρεσβείας Α’ στον βαθμό του
Πληρεξούσιου Υπουργού Β΄, τριετής υπηρεσία στον
κατεχόμενο βαθμό.
ζ) Του Πληρεξούσιου Υπουργού Β΄ στον βαθμό του
Πληρεξούσιου Υπουργού Α’, τριετής υπηρεσία στον κατεχόμενο βαθμό.
η) [Καταργείται].
2.α) Η προαγωγή από τον βαθμό του Ακολούθου Πρεσβείας στον βαθμό του Γραμματέα Πρεσβείας Γ΄ διενεργείται με απόφαση του Υπουργού Εξωτερικών, μετά από
σύμφωνη γνώμη του Υπηρεσιακού Συμβουλίου.
β) Η προαγωγή από τον βαθμό του Γραμματέα Πρεσβείας Γ΄ έως τον βαθμό του Γραμματέα Πρεσβείας Α’ διενεργείται με απόφαση του Υπουργού Εξωτερικών, μετά
από σύμφωνη γνώμη του Υπηρεσιακού Συμβουλίου.
γ) Η προαγωγή από τον βαθμό του Γραμματέα Πρεσβείας Α’ στον βαθμό του Συμβούλου Πρεσβείας Β΄
διενεργείται, εφόσον υπάρχει κενή οργανική θέση, με
απόφαση του Υπουργού Εξωτερικών, μετά από σύμφωνη γνώμη του Υπηρεσιακού Συμβουλίου.
δ) Η προαγωγή από τον βαθμό του Συμβούλου Πρεσβείας Β΄ στον βαθμό του Συμβούλου Πρεσβείας Α’ διενεργείται με απόφαση του Υπουργού Εξωτερικών, μετά
από σύμφωνη γνώμη του Υπηρεσιακού Συμβουλίου.
ε) Η προαγωγή από τον βαθμό του Συμβούλου Πρεσβείας Α’ στον βαθμό του Πληρεξούσιου Υπουργού Β΄
διενεργείται, εφόσον υπάρχει κενή οργανική θέση, με
διάταγμα, το οποίο εκδίδεται με πρόταση του Υπουργού
Εξωτερικών, μετά από σύμφωνη γνώμη του Ανώτατου
Υπηρεσιακού Συμβουλίου. Η γνώμη του Ανώτατου Υπηρεσιακού Συμβουλίου, σε περίπτωση ομοφωνίας, είναι
δεσμευτική για τον Υπουργό Εξωτερικών. Οι υπάλληλοι του Διπλωματικού Κλάδου, για να προαχθούν στον
βαθμό του Πληρεξούσιου Υπουργού Β΄, πρέπει να έχουν
υπηρετήσει μία τουλάχιστον φορά σε Αρχή ειδικών συνθηκών, όπως οι αρχές αυτές ορίζονται βάσει της παρ. 4
του άρθρου 353, ή σε χώρες ειδικών συνθηκών, όπως
οι χώρες αυτές ορίζονταν με βάση τις διατάξεις που
ίσχυαν μέχρι την έναρξη ισχύος του παρόντος, καθώς
και τέσσερα (4) τουλάχιστον έτη σε διπλωματική Αρχή,
τρία (3) έτη σε Προξενική Αρχή ή Προξενικό Γραφείο.
Η υποχρέωση τριετούς υπηρεσίας σε Προξενική Αρχή
ή Προξενικό Γραφείο ισχύει για τους υπαλλήλους που
εισήλθαν στον Διπλωματικό Κλάδο μετά την έναρξη
ισχύος του ν. 3566/2007 (Α’ 117), ενώ για τους λοιπούς
υπηρετούντες υπαλλήλους ισχύει η υποχρέωση διετούς
υπηρεσίας σε Προξενική Αρχή ή Προξενικό Γραφείο.
στ) Η προαγωγή από τον βαθμό του Πληρεξούσιου
Υπουργού Β΄ στον βαθμό του Πληρεξούσιου Υπουργού
Α’ διενεργείται με τη συμπλήρωση τριετούς υπηρεσίας
στον κατεχόμενο βαθμό, με διάταγμα, το οποίο εκδίδεται ύστερα από πρόταση του Υπουργού Εξωτερικών
και σύμφωνη γνώμη του Ανώτατου Υπηρεσιακού Συμβουλίου.»
Άρθρο 37
Προαγωγές υπαλλήλων του Διπλωματικού
Κλάδου - Τροποποίηση παρ. 3 και 4
άρθρου 352 ν. 4781/2021
Στο άρθρο 352 του ν. 4781/2021 (Α’ 31), περί προαγωγών των υπαλλήλων του Διπλωματικού Κλάδου,
επέρχονται οι ακόλουθες τροποποιήσεις: α) στο τρίτο
εδάφιο της παρ. 3, οι λέξεις «και κατόπιν επιτυχίας στη
δοκιμασία που περιγράφεται στην περ. γ΄ της παρ. 2 του
άρθρου 351» διαγράφονται, β) στην παρ. 4 διαγράφονται οι λέξεις «και από τον βαθμό του Πληρεξούσιου
Υπουργού Α’ στον βαθμό του Πρέσβη»,και οι παρ. 3 και
4 διαμορφώνονται ως εξής:
«3. Οι προαγωγές από τον βαθμό του Γραμματέα
Πρεσβείας Α’ στον βαθμό του Συμβούλου Πρεσβείας Β΄
ενεργούνται, κατ’ εκλογή, με σύγκριση των υπαλλήλων
που έχουν τα τυπικά προς προαγωγή προσόντα και με
ειδική αιτιολόγηση καθόσον αφορά στους επιλεγέντες.
Προκρίνονται δε, κατ’ αξιολογική σειρά, οι καταλληλότεροι προς προαγωγή στις κενές θέσεις, εφόσον ανταποκρίνονται πλήρως στις απαιτήσεις της υπηρεσίας για
την άσκηση των καθηκόντων του ανώτερου βαθμού με
βάση τα ουσιαστικά προσόντα που αναφέρονται στην
παρ. 2. Σε κάθε περίπτωση, για την προαγωγή λαμβάνονται υπόψη όλα τα στοιχεία του ατομικού φακέλου του
υπαλλήλου, σχετικά με την υπηρεσιακή του εξέλιξη, από
την ημερομηνία διορισμού του.
4. Οι προαγωγές από τον βαθμό του Συμβούλου Πρεσβείας Α’ στον βαθμό του Πληρεξούσιου Υπουργού Β΄
και από τον βαθμό του Πληρεξούσιου Υπουργού Β΄ στον
βαθμό του Πληρεξούσιου Υπουργού Α’ ενεργούνται κατ’
απόλυτη εκλογή με σύγκριση των υπαλλήλων που έχουν
τα τυπικά προς προαγωγή προσόντα και με ειδική αιτιολόγηση καθόσον αφορά στους επιλεγέντες. Προκρίνονται δε, κατ’ αξιολογική σειρά, οι καταλληλότεροι προς
προαγωγή στις κενές θέσεις, εφόσον ανταποκρίνονται
πλήρως στις απαιτήσεις της υπηρεσίας για την άσκηση
των καθηκόντων του ανώτερου βαθμού, με βάση τα
ουσιαστικά προσόντα που αναφέρονται στην παρ. 2.»
Άρθρο 38
Απονομή του βαθμού του Πρέσβεως -
Προσθήκη άρθρου 352Α στον ν. 4781/2021
Στον ν. 4781/2021 (Α’ 31), προστίθεται άρθρο 352Α,
ως εξής:
«Άρθρο 352Α
Απονομή του βαθμού του Πρέσβεως
1. Με προεδρικό διάταγμα, το οποίο εκδίδεται ύστερα
από πρόταση του Υπουργού Εξωτερικών, δύναται να
απονεμηθεί ο βαθμός του Πρέσβεως, σε Πληρεξούσιο
Υπουργό Α΄, ο οποίος έχει υπηρετήσει συνολική οκταετή
υπηρεσία στους βαθμούς του Πληρεξούσιου Υπουργού
Β΄ και του Πληρεξούσιου Υπουργού Α΄, από την οποία
τρία (3) τουλάχιστον έτη στον βαθμό του Πληρεξούσιου
Υπουργού Α΄.
2. Η απονομή του βαθμού του Πρέσβεως ενεργείται,
κατ’ απόλυτη εκλογή και εφόσον υπάρχει κενή οργανική
θέση, σε όσους έχουν διακριθεί για τις εξαιρετικές τους
υπηρεσίες κατά τη διάρκεια της θητείας τους.»
Άρθρο 39
Προσωρινή απονομή Πρεσβευτικού Βαθμού -
Προσθήκη άρθρου 352B στον ν. 4781/2021
Στον ν. 4781/2021 (Α’ 21), προστίθεται άρθρο 352Β,
ως εξής:
«Άρθρο 352Β
Προσωρινή απονομή Πρεσβευτικού Βαθμού
1. Με απόφαση του Υπουργού Εξωτερικών, μετά από
σύμφωνη γνώμη του Υπηρεσιακού Συμβουλίου, δύναται
κατ’ εξαίρεση να απονεμηθεί σε υπάλληλο του Διπλωματικού Κλάδου με βαθμό Συμβούλου Πρεσβείας Α’ και τουλάχιστον επταετία στον βαθμό Συμβούλου Πρεσβείας,
Πρεσβευτικός Βαθμός, προσωρινά, προκειμένου να του
ανατεθεί η Διεύθυνση Διπλωματικής Αρχής δυσμενών
συνθηκών, για την οποία δεν έχουν υποβληθεί αιτήσεις
από υπαλλήλους του Διπλωματικού κλάδου με βαθμό
Πρέσβεως, Πληρεξούσιου Υπουργού Α’ ή Πληρεξούσιου Υπουργού Β΄. Η προσωρινή απονομή Πρεσβευτικού
Βαθμού διαρκεί για όσο χρόνο διαρκεί η τοποθέτηση
του υπαλλήλου στην ως άνω Αρχή και δεν μεταβάλλει
την υπαλληλική ιεραρχία και την αρχαιότητα, ούτε συνεπάγεται μεταβολή ως προς τις αποδοχές εσωτερικού,
εξομοιώνεται, όμως, ο υπάλληλος για την καταβολή
της αποζημίωσης υπηρεσίας αλλοδαπής (Α.Υ.Α.) και τις
λοιπές παροχές με τον απονεμηθέντα κατά τα ανωτέρω
Πρεσβευτικό Βαθμό.
2. Η παρ. 1 δύναται να εφαρμόζεται κάθε φορά μέχρι
συνόλου πέντε (5) Συμβούλων Πρεσβείας Α΄.»
Άρθρο 40
Αρχές δυσμενών συνθηκών - Τροποποίηση
παρ. 4 άρθρου 353 ν. 4781/2021
Στην παρ. 4 του άρθρου 353 του ν. 4781/2021 (Α’ 31),
περί των μεταθέσεων υπαλλήλων του Διπλωματικού
Κλάδου, επέρχονται οι ακόλουθες τροποποιήσεις: α) στο
δεύτερο εδάφιο, προστίθενται οι λέξεις «που καθορίζονται από γεωπολιτικά χαρακτηριστικά και αντίξοες συνθήκες διαβίωσης», β) στο τρίτο εδάφιο, προστίθεται η
λέξη «τουλάχιστον» και η παρ. 4 διαμορφώνεται ως εξής:
«4. Η παραμονή του διπλωματικού υπαλλήλου στην
ίδια θέση σε Αρχή ειδικών συνθηκών δεν μπορεί να είναι
μικρότερη της διετίας και μεγαλύτερη της τριετίας. Προς
τον σκοπό αυτό, συντάσσεται, με απόφαση του Υπουργού
Εξωτερικών, πίνακας Αρχών ειδικών συνθηκών, υποκατηγορία των οποίων είναι οι Αρχές δυσμενών συνθηκών
που καθορίζονται από γεωπολιτικά χαρακτηριστικά και
αντίξοες συνθήκες διαβίωσης. Ο εν λόγω πίνακας ενημερώνεται υποχρεωτικώς τουλάχιστον ανά διετία. Επιτρέπεται, κατ’ εξαίρεση, η μη τήρηση του κατώτατου μόνον
ορίου, κατά περίπτωση και για εξαιρετικούς λόγους, με
απόφαση του Υπουργού Εξωτερικών, η οποία εκδίδεται
μετά από γνώμη του Υπηρεσιακού Συμβουλίου.»
Άρθρο 41
Προαγωγές επιστημονικού προσωπικού της
Ειδικής Νομικής Υπηρεσίας - Τροποποίηση
παρ. 1 άρθρου 362 ν. 4781/2021
Στην παρ. 1 του άρθρου 362 του ν. 4781/2021 (Α’ 31),
περί προαγωγών του επιστημονικού προσωπικού της
Ειδικής Νομικής Υπηρεσίας, η λέξη «γνώμη» αντικαθίσταται από τις λέξεις «σύμφωνη γνώμη» και η παρ. 1
διαμορφώνεται ως εξής:
«1. Η προαγωγή του επιστημονικού προσωπικού της
Ειδικής Νομικής Υπηρεσίας στον αμέσως ανώτερο βαθμό διενεργείται από τον βαθμό του Εισηγητή στον βαθμό του Αναπληρωτή Νομικού Συμβούλου με απόφαση
του Υπουργού Εξωτερικών, η οποία εκδίδεται μετά από
σύμφωνη γνώμη του Υπηρεσιακού Συμβουλίου, και από
τον βαθμό του Αναπληρωτή Νομικού Συμβούλου στον
βαθμό του Νομικού Συμβούλου Β΄ και από τον βαθμό
του Νομικού Συμβούλου Β΄ στον βαθμό του Νομικού
Συμβούλου Α΄, με απόφαση του Υπουργού Εξωτερικών,
η οποία εκδίδεται μετά από σύμφωνη γνώμη του Ανώτατου Υπηρεσιακού Συμβουλίου.»
Άρθρο 42
Τυπικά προσόντα και διαδικασία προαγωγής
υπαλλήλων Κλάδου Εμπειρογνωμόνων -
Τροποποίηση παρ. 2 άρθρου 370 ν. 4781/2021
Στο πρώτο εδάφιο της περ. β) και στο πρώτο εδάφιο
της περ. γ) της παρ. 2 του άρθρου 370 του ν. 4781/2021
(Α’ 31), περί προαγωγών των υπαλλήλων του Κλάδου
Εμπειρογνωμόνων, η λέξη «γνώμη» αντικαθίσταται από
τις λέξεις «σύμφωνη γνώμη» και η παρ. 2 διαμορφώνεται
ως εξής:
«2. α) Η προαγωγή στις ενιαίες θέσεις, από τον βαθμό
του Εμπειρογνώμονα - Συμβούλου Β΄ στον βαθμό του
Εμπειρογνώμονα - Συμβούλου Α΄, διενεργείται με απόφαση του Υπουργού Εξωτερικών, μετά από σύμφωνη
γνώμη του Υπηρεσιακού Συμβουλίου.
β) Η προαγωγή από τον βαθμό του Εμπειρογνώμονα
- Συμβούλου Α’ στον βαθμό του Εμπειρογνώμονα Πρεσβευτή - Συμβούλου Β΄ διενεργείται, εφόσον υπάρχουν
κενές οργανικές θέσεις, με διάταγμα, το οποίο εκδίδεται
ύστερα από πρόταση του Υπουργού Εξωτερικών, μετά
από σύμφωνη γνώμη του Ανώτατου Υπηρεσιακού Συμβουλίου. Η γνώμη του Ανώτατου Υπηρεσιακού Συμβουλίου, σε περίπτωση ομοφωνίας, είναι δεσμευτική για τον
Υπουργό Εξωτερικών.
γ) Η προαγωγή από τον βαθμό του Εμπειρογνώμονα
Πρεσβευτή - Συμβούλου Β΄ στον βαθμό του Εμπειρογνώμονα Πρεσβευτή - Συμβούλου Α’ διενεργείται με
διάταγμα, το οποίο εκδίδεται ύστερα από πρόταση του
Υπουργού Εξωτερικών, μετά από σύμφωνη γνώμη του
Ανώτατου Υπηρεσιακού Συμβουλίου. Η γνώμη του Ανώτατου Υπηρεσιακού Συμβουλίου, σε περίπτωση ομοφωνίας, είναι δεσμευτική για τον Υπουργό Εξωτερικών.»
Άρθρο 43
Τυπικά προσόντα προαγωγής υπαλλήλων
Κλάδου Οικονομικών και Εμπορικών
Υποθέσεων - Τροποποίηση παρ. 1 και 3
άρθρου 378 ν. 4781/2021
1. Στην περ. β) της παρ.  1 του άρθρου  378 του
ν. 4781/2021 (Α’ 31), περί τυπικών προσόντων προαγωγής των υπαλλήλων του Κλάδου Οικονομικών και
Εμπορικών Υποθέσεων, επέρχονται οι ακόλουθες τροποποιήσεις: α) στο πρώτο εδάφιο, η λέξη «τετραετής»
αντικαθίσταται από τη λέξη «τριετής», β) το δεύτερο
εδάφιο καταργείται και η περ. β) διαμορφώνεται ως εξής:
«β) Του Γραμματέα Οικονομικών και Εμπορικών Υποθέσεων Γ΄ στον βαθμό του Γραμματέα Οικονομικών και
Εμπορικών Υποθέσεων Β΄, τριετής υπηρεσία στον κατεχόμενο βαθμό.»
2. Στο πρώτο εδάφιο της περ. δ) της παρ. 3 του άρθρου 378 του ν. 4781/2021, η λέξη «γνώμη» αντικαθίσταται από τις λέξεις «σύμφωνη γνώμη» και η περ. δ)
διαμορφώνεται ως εξής:
«δ) Η προαγωγή από τον βαθμό του Συμβούλου Οικονομικών και Εμπορικών Υποθέσεων Α’ στον βαθμό
του Γενικού Συμβούλου Οικονομικών και Εμπορικών
Υποθέσεων Β΄ διενεργείται, εφόσον υπάρχει κενή οργανική θέση, με διάταγμα, το οποίο εκδίδεται ύστερα
από πρόταση του Υπουργού Εξωτερικών μετά από σύμφωνη γνώμη του Ανώτατου Υπηρεσιακού Συμβουλίου.
Η γνώμη του Ανώτατου Υπηρεσιακού Συμβουλίου, σε
περίπτωση ομοφωνίας, είναι δεσμευτική για τον Υπουργό Εξωτερικών.»
Άρθρο 44
Προαγωγές υπαλλήλων Κλάδου Οικονομικών
και Εμπορικών Υποθέσεων - Τροποποίηση
παρ. 3 άρθρου 379 ν. 4781/2021
Στην παρ. 3 του άρθρου 379 του ν. 4781/2021 (Α’ 31),
περί προαγωγών των υπαλλήλων του Κλάδου Οικονομικών και Εμπορικών Υποθέσεων, επέρχονται οι ακόλουθες τροποποιήσεις: α) οι λέξεις «διενεργείται με
απόφαση του Υπουργού Εξωτερικών, κατόπιν επιτυχίας του υπαλλήλου σε δοκιμασία, η οποία οργανώνεται
από τη Διπλωματική Ακαδημία, συνεκτιμωμένων των
εκθέσεων αξιολόγησης» αντικαθίστανται από τις λέξεις
«ενεργούνται, κατ’ εκλογή, με σύγκριση των υπαλλήλων
που έχουν τα τυπικά προς προαγωγή προσόντα και με
ειδική αιτιολόγηση καθόσον αφορά στους επιλεγέντες»,
β) προστίθενται εδάφια, δεύτερο και τρίτο, και η παρ. 3
διαμορφώνεται ως εξής:
«3. Οι προαγωγές από τον βαθμό του Γραμματέα Οικονομικών και Εμπορικών Υποθέσεων Α’ στον βαθμό του
Συμβούλου Οικονομικών και Εμπορικών Υποθέσεων Β΄
ενεργούνται, κατ’ εκλογή, με σύγκριση των υπαλλήλων
που έχουν τα τυπικά προς προαγωγή προσόντα και με
ειδική αιτιολόγηση καθόσον αφορά στους επιλεγέντες.
Προκρίνονται δε, κατ’ αξιολογική σειρά, οι καταλληλότεροι προς προαγωγή στις κενές θέσεις, εφόσον ανταποκρίνονται πλήρως στις απαιτήσεις της υπηρεσίας για
την άσκηση των καθηκόντων του ανώτερου βαθμού με
βάση τα ουσιαστικά προσόντα που αναφέρονται στην
παρ. 2. Σε κάθε περίπτωση, για την προαγωγή λαμβάνονται υπόψη όλα τα στοιχεία του ατομικού φακέλου του
υπαλλήλου, σχετικά με την υπηρεσιακή του εξέλιξη, από
την ημερομηνία διορισμού του.»
Άρθρο 45
Τυπικά προσόντα προαγωγής υπαλλήλων
Κλάδου Συμβούλων και Γραμματέων
Επικοινωνίας - Τροποποίηση παρ. 3
άρθρου 386 ν. 4781/2021
Στο πρώτο εδάφιο της περ. δ) και στο πρώτο εδάφιο
της περ. ε) της παρ. 3 του άρθρου 386 του ν. 4781/2021
(Α’ 31), περί τυπικών προσόντων προαγωγής των υπαλλήλων του Κλάδου Συμβούλων και Γραμματέων Επικοινωνίας, η λέξη «γνώμη» αντικαθίσταται από τις λέξεις
«σύμφωνη γνώμη» και οι περ δ) και ε) διαμορφώνονται
ως εξής:
«δ) Η προαγωγή από τον βαθμό του Συμβούλου Επικοινωνίας Α’ στον βαθμό του Γενικού Συμβούλου Επικοινωνίας Β΄ ενεργείται, εφόσον υπάρχει κενή οργανική
θέση, με διάταγμα, που εκδίδεται ύστερα από πρόταση
του Υπουργού Εξωτερικών, μετά από σύμφωνη γνώμη
του Ανώτατου Υπηρεσιακού Συμβουλίου. Η γνώμη του
Ανώτατου Υπηρεσιακού Συμβουλίου, σε περίπτωση ομοφωνίας, είναι δεσμευτική για τον Υπουργό Εξωτερικών.
ε) Η προαγωγή από τον βαθμό του Γενικού Συμβούλου Επικοινωνίας Β΄ στον βαθμό του Γενικού Συμβούλου
Επικοινωνίας Α’ ενεργείται με διάταγμα, που εκδίδεται
ύστερα από πρόταση του Υπουργού Εξωτερικών, η
οποία εκδίδεται μετά από σύμφωνη γνώμη του Ανώτατου Υπηρεσιακού Συμβουλίου. Η γνώμη του Ανώτατου
Υπηρεσιακού Συμβουλίου, σε περίπτωση ομοφωνίας,
είναι δεσμευτική για τον Υπουργό Εξωτερικών.»
Άρθρο 46
Προαγωγές υπαλλήλων Κλάδου Συμβούλων
και Γραμματέων Επικοινωνίας - Τροποποίηση
παρ. 3 άρθρου 387 ν. 4781/2021
Στην παρ. 3 του άρθρου 387 του ν. 4781/2021 (Α’ 31),
περί προαγωγών των υπαλλήλων του Κλάδου Συμβούλων και Γραμματέων Επικοινωνίας, επέρχονται οι ακόλουθες τροποποιήσεις: α) οι λέξεις «διενεργούνται με
απόφαση του Υπουργού Εξωτερικών, κατόπιν επιτυχίας
του υπαλλήλου σε δοκιμασία η οποία οργανώνεται από
τη Διπλωματική Ακαδημία, με τη συνεκτίμηση των εκθέσεων αξιολόγησης» αντικαθίστανται από τις λέξεις
«ενεργούνται, κατ’ εκλογή, με σύγκριση των υπαλλήλων
που έχουν τα τυπικά προς προαγωγή προσόντα και με
ειδική αιτιολόγηση καθόσον αφορά στους επιλεγέντες»,
β) προστίθενται εδάφια, δεύτερο και τρίτο, και η παρ. 3
διαμορφώνεται ως εξής:
«3. Οι προαγωγές από τον βαθμό του Γραμματέα Επικοινωνίας Α’ στον βαθμό του Συμβούλου Επικοινωνίας Β΄
ενεργούνται, κατ’ εκλογή, με σύγκριση των υπαλλήλων
που έχουν τα τυπικά προς προαγωγή προσόντα και με
ειδική αιτιολόγηση καθόσον αφορά στους επιλεγέντες.
Προκρίνονται δε, κατ’ αξιολογική σειρά, οι καταλληλότεροι προς προαγωγή στις κενές θέσεις, εφόσον ανταποκρίνονται πλήρως στις απαιτήσεις της υπηρεσίας για
την άσκηση των καθηκόντων του ανώτερου βαθμού με
βάση τα ουσιαστικά προσόντα που αναφέρονται στην
παρ. 2. Σε κάθε περίπτωση, για την προαγωγή λαμβάνονται υπόψη όλα τα στοιχεία του ατομικού φακέλου του
υπαλλήλου, σχετικά με την υπηρεσιακή του εξέλιξη, από
την ημερομηνία διορισμού του.»
Άρθρο 47
Δυνατότητα παραμονής στην υπηρεσία Τροποποίηση παρ. 5 άρθρου 355, παρ. 5
άρθρου 363, παρ. 5 άρθρου 373, παρ. 5
άρθρου 381 και παρ. 5 άρθρου 389
ν. 4781/2021
1. Στην παρ. 5 του άρθρου 355 του ν. 4781/2021 (Α’ 31),
περί αποχώρησης λόγω ορίου ηλικίας, διαγράφονται οι
λέξεις «μετά από τη συμπλήρωση τριακονταπενταετούς
δημόσιας υπηρεσίας» και η παρ. 5 διαμορφώνεται ως
εξής:
«5. Με διάταγμα, το οποίο εκδίδεται ύστερα από πρόταση του Υπουργού Εξωτερικών, μπορεί, λόγω ιδιαίτερων υπηρεσιακών αναγκών, να παραταθεί ο χρόνος παραμονής στην υπηρεσία υπαλλήλων του Διπλωματικού
Κλάδου με πρεσβευτικό βαθμό επί δύο (2) το πολύ έτη
και πάντως όχι πέραν του εξηκοστού εβδόμου (67ου)
έτους της ηλικίας τους.»
2. Στην παρ. 5 του άρθρου 363 του ν. 4781/2021, περί
αποχώρησης λόγω ορίου ηλικίας, διαγράφονται οι λέξεις
«μετά τη συμπλήρωση τριακονταπενταετούς δημόσιας
υπηρεσίας» και η παρ. 5 διαμορφώνεται ως εξής:
«5. Με διάταγμα, το οποίο εκδίδεται ύστερα από
πρόταση του Υπουργού Εξωτερικών, μπορεί, λόγω
ιδιαίτερων υπηρεσιακών αναγκών, να παραταθεί ο χρόνος παραμονής στην υπηρεσία υπαλλήλων του επιστημονικού προσωπικού της Ειδικής Νομικής Υπηρεσίας
με βαθμό Ειδικού Νομικού Συμβούλου ή Νομικού Συμβούλου Α’ επί δύο (2) το πολύ έτη και πάντως όχι πέραν
του εξηκοστού εβδόμου (67ου) έτους της ηλικίας τους.
3. Στην παρ. 5 του άρθρου 373 του ν. 4781/2021, περί
αποχώρησης λόγω ορίου ηλικίας, διαγράφονται οι λέξεις
«μετά από τη συμπλήρωση τριακονταπενταετούς δημόσιας υπηρεσίας» και η παρ. 5 διαμορφώνεται ως εξής:
«5. Με διάταγμα, το οποίο εκδίδεται ύστερα από πρόταση του Υπουργού Εξωτερικών, μπορεί, λόγω ιδιαίτερων υπηρεσιακών αναγκών, να παραταθεί ο χρόνος
παραμονής στην υπηρεσία υπαλλήλων του Κλάδου
Εμπειρογνωμόνων με βαθμό Εμπειρογνώμονα Πρεσβευτή Συμβούλου Α΄, επί δύο (2) το πολύ έτη και πάντως όχι
πέραν του εξηκοστού εβδόμου (67ου) έτους της ηλικίας
τους.»
4. Στην παρ. 5 του άρθρου 381 του ν. 4781/2021, περί
αποχώρησης λόγω ορίου ηλικίας, διαγράφονται οι λέξεις
«μετά τη συμπλήρωση τριακονταπενταετούς δημόσιας
υπηρεσίας» και η παρ. 5 διαμορφώνεται ως εξής:
«5. Με διάταγμα, το οποίο εκδίδεται ύστερα από πρόταση του Υπουργού Εξωτερικών, μπορεί, λόγω ιδιαίτερων υπηρεσιακών αναγκών, να παραταθεί ο χρόνος παραμονής στην υπηρεσία υπαλλήλων του Κλάδου Ο.Ε.Υ.
με βαθμό Γενικού Συμβούλου Ο.Ε.Υ. Α΄, επί δύο (2) το
πολύ έτη και πάντως όχι πέραν του εξηκοστού εβδόμου
(67ου) έτους της ηλικίας τους.»
5. Στην παρ. 5 του άρθρου 389 του ν. 4781/2021, περί
αποχώρησης λόγω ορίου ηλικίας, διαγράφονται οι λέξεις
«μετά από τη συμπλήρωση τριακονταπενταετούς δημόσιας υπηρεσίας» και η παρ. 5 διαμορφώνεται ως εξής:
«5. Με διάταγμα, το οποίο εκδίδεται ύστερα από πρόταση του Υπουργού Εξωτερικών, μπορεί, λόγω ιδιαίτερων υπηρεσιακών αναγκών, να παραταθεί ο χρόνος
παραμονής στην υπηρεσία υπαλλήλων του Κλάδου Συμβούλων και Γραμματέων Επικοινωνίας με βαθμό Γενικού
Συμβούλου Επικοινωνίας Α΄, επί δύο (2) το πολύ έτη και
πάντως όχι πέραν του εξηκοστού εβδόμου (67ου) έτους
της ηλικίας τους.»
Άρθρο 48
Αύξηση οργανικών θέσεων του Κλάδου
Διοικητικού Προξενικού και κατανομή
αυτών κατά βαθμό - Τροποποίηση παρ. 2
και προσθήκη παρ. 3 στο άρθρο 391 του
ν. 4781/2021
1. Στην παρ. 2 του άρθρου 391 του ν. 4781/2021 (Α’ 31),
περί βαθμών και θέσεων, επέρχονται οι ακόλουθες τροποποιήσεις: α) στο πρώτο εδάφιο οι λέξεις «τριακόσιες
ογδόντα (380)» αντικαθίστανται από τις λέξεις «τετρακόσιες ογδόντα (480)», β) στην περ. η) οι λέξεις «τριακόσιες
σαράντα (340)» αντικαθίστανται από τις λέξεις «τετρακόσιες σαράντα (440)» και η παρ. 2 διαμορφώνεται ως εξής:
«2. Οι οργανικές θέσεις των υπαλλήλων του Κλάδου
Διοικητικού Προξενικού είναι τετρακόσιες ογδόντα (480)
και κατανέμονται κατά βαθμό ως εξής:
α) Διευθυντής Α’ και
β) Διευθυντής Β΄, θέσεις σαράντα (40)
γ) Τμηματάρχης Α΄,
δ) Τμηματάρχης Β΄,
ε) Γραμματέας Α΄,
στ) Γραμματέας Β΄,
ζ) Γραμματέας Γ΄ και
η) Γραμματέας Δ΄, θέσεις τετρακόσιες σαράντα (440).»
2. Στο άρθρο 391 του ν. 4781/2021, προστίθεται παρ. 3
ως εξής:
«3. Οι οργανικές θέσεις κατηγορίας ΤΕ των υπαλλήλων
του Κλάδου Διοικητικού Προξενικού, μετά την αφυπηρέτησή τους για οποιονδήποτε λόγο, μετατρέπονται σε
θέσεις κατηγορίας ΠΕ στο ψηφιακό οργανόγραμμα του
άρθρου 16 του ν. 4440/2016 (Α’ 224).»
Άρθρο 49
Ειδικά προσόντα διορισμού στον Κλάδο
Διοικητικού Προξενικού - Τροποποίηση παρ. 1
και 2 άρθρου 393 ν. 4781/2021
1. Στην παρ. 1 του άρθρου 393 του ν. 4781/2021(Α’ 31),
περί ειδικών προσόντων διορισμού, επέρχονται οι ακόλουθες τροποποιήσεις: α) η περ. α) αντικαθίσταται, β)
στην περ. β) το δεύτερο εδάφιο διαγράφεται, γ) στην περ.
γ), οι λέξεις «πολύ καλή» διαγράφονται και, μετά από νομοτεχνικές βελτιώσεις, η παρ. 1 διαμορφώνεται ως εξής:
«1. Οι υποψήφιοι για τον Κλάδο Διοικητικού Προξενικού πρέπει να διαθέτουν, εκτός από τα γενικά προσόντα
του άρθρου 319, και τα εξής ειδικά προσόντα:
α) πτυχίο Νομικής ή Πολιτικών ή Οικονομικών Επιστημών Α.Ε.Ι. της ημεδαπής ή ακαδημαϊκά ισοδύναμο
ή ισότιμο τίτλο αντίστοιχης ειδικότητας σχολών της αλλοδαπής,
β) άριστη γνώση της αγγλικής ή γαλλικής γλώσσας,
γ) γνώση χρήσης ηλεκτρονικού υπολογιστή στα αντικείμενα επεξεργασία κειμένου, υπολογιστικά φύλλα και
υπηρεσίες διαδικτύου.»
2. Η παρ. 2 του άρθρου 393 του ν. 4781/2021 αντικαθίσταται ως εξής:
«2.α) Η πρόσληψη σε θέσεις του Κλάδου Διοικητικού
Προξενικού διενεργείται με γραπτό διαγωνισμό κατά τα
οριζόμενα στον ν. 4765/2021 (Α’ 6). Οι υποψήφιοι κατατάσσονται σε πίνακες με βάση τη βαθμολογία στη γραπτή εξέταση. Με απόφαση του Υπουργού Εξωτερικών
ορίζονται τα εξεταζόμενα μαθήματα για τον διαγωνισμό,
καθώς και κάθε άλλο θέμα σχετικό με τη διαδικασία του
πρώτου εδαφίου.
β) Κατά την πρώτη εφαρμογή, είναι δυνατή η πρόσληψη από τους πίνακες επιτυχόντων του πανελλήνιου
γραπτού διαγωνισμού της υπό στοιχεία 2Γ/2022 πρόσκλησης-προκήρυξης του Α.Σ.Ε.Π. (Α.Σ.Ε.Π. 75), εφόσον
πληρούνται τα κριτήρια της παρ. 1.»
Άρθρο 50
Τυπικά προσόντα προαγωγής υπαλλήλων του
Κλάδου Διοικητικού Προξενικού - Προσθήκη
παρ. 3 στο άρθρο 394 του ν. 4781/2021
Στο άρθρο 394 του ν. 4781/2021 (Α’ 31), περί τυπικών
προσόντων προαγωγής των υπαλλήλων του Κλάδου
Διοικητικού Προξενικού, προστίθεται παρ. 3 ως εξής:
«3. Η προαγωγή στον εκάστοτε αμέσως ανώτερο βαθμό διενεργείται με απόφαση του Υπουργού Εξωτερικών,
η οποία εκδίδεται μετά από σύμφωνη γνώμη του Υπηρεσιακού Συμβουλίου. Οι υπάλληλοι της κατηγορίας ΤΕ
έπονται των ομοιοβάθμων τους της κατηγορίας ΠΕ.»
Άρθρο 51
Μεταθέσεις υπαλλήλων του Κλάδου
Διοικητικού Προξενικού - Τροποποιήσεις
παρ. 2 και περ. α) παρ. 4 άρθρου 396
ν. 4781/2021
1. Στην παρ. 2 του άρθρου 396 του ν. 4781/2021 (Α’ 31),
περί μεταθέσεων των υπαλλήλων του Κλάδου Διοικητικού Προξενικού, επέρχονται οι ακόλουθες τροποποιήσεις: α) στο πρώτο εδάφιο, οι λέξεις «πέντε (5) έτη» αντικαθίστανται από τις λέξεις «έξι (6) έτη», β) διαγράφεται
το δεύτερο εδάφιο, γ) στο υφιστάμενο τρίτο εδάφιο,
προστίθεται η λέξη «σύμφωνη» και η παρ. 2 διαμορφώνεται ως εξής:
«2. Οι υπάλληλοι του Κλάδου Διοικητικού Προξενικού
που υπηρετούν σε Αρχή της Εξωτερικής Υπηρεσίας, παραμένουν στην ίδια Αρχή για τρία (3) τουλάχιστον έτη και όχι
περισσότερα από έξι (6) έτη. Επιτρέπεται, κατ’ εξαίρεση,
η μη τήρηση του κατώτατου και ανώτατου αυτού ορίου,
κατά περίπτωση και για εξαιρετικούς λόγους, με απόφαση
του Υπουργού Εξωτερικών, η οποία εκδίδεται μετά από
σύμφωνη γνώμη του Υπηρεσιακού Συμβουλίου.»
2. Στο πρώτο και στο τρίτο εδάφιο της περ. α) της
παρ. 4 του άρθρου 396 του ν. 4781/2021, η λέξη «δεκαετή» αντικαθίσταται από τη λέξη «δωδεκαετή» και η περ.
α) διαμορφώνεται ως εξής:
«α) Οι υπάλληλοι του Κλάδου Διοικητικού Προξενικού
μετατίθενται υποχρεωτικώς στην Κεντρική Υπηρεσία,
όταν έχουν υπηρετήσει συνεχώς σε δύο (2) θέσεις της
Εξωτερικής Υπηρεσίας ή, πάντως, έχουν συμπληρώσει
δωδεκαετή συνεχή υπηρεσία στην αλλοδαπή. Οι υπάλληλοι του Κλάδου Διοικητικού Προξενικού παραμένουν
στην Κεντρική Υπηρεσία για δύο (2) τουλάχιστον έτη,
εκτός αν διαφορετικά επιβάλλεται από αιτιολογημένη
υπηρεσιακή ανάγκη και κατόπιν ομόφωνης γνώμης του
οικείου Υπηρεσιακού Συμβουλίου ή εφόσον ο υπάλληλος τοποθετείται, κατόπιν αίτησής του, σε Αρχή δυσμενών συνθηκών, για την οποία δεν υπάρχουν αιτήσεις άλλων υπαλλήλων του κλάδου του. Υπάλληλος του Κλάδου
Διοικητικού Προξενικού, ο οποίος δεν έχει συμπληρώσει
δωδεκαετή συνεχή υπηρεσία στο εξωτερικό πριν από
την τοποθέτησή του στην Κεντρική Υπηρεσία, μπορεί
να μετατεθεί στο εξωτερικό πριν από τη συμπλήρωση
διετούς υπηρεσίας στην Κεντρική Υπηρεσία μετά από
ομόφωνη γνώμη του οικείου Υπηρεσιακού Συμβουλίου.»
Άρθρο 52
Εξουσιοδοτικές διατάξεις για τον Κλάδο
Διοικητικού Προξενικού - Τροποποίηση
άρθρου 398 ν. 4781/2021
Στο άρθρο 398, περί εξουσιοδοτικών διατάξεων, επέρχονται οι ακόλουθες τροποποιήσεις: α) η μόνη παράγραφος αριθμείται ως παρ. 1, β) προστίθεται παρ. 2 και το
άρθρο 398 διαμορφώνεται ως εξής:
«Άρθρο 398
Εξουσιοδοτικές διατάξεις
1. Με διάταγμα, το οποίο εκδίδεται ύστερα από πρόταση των Υπουργών Εξωτερικών, Εσωτερικών και Εθνικής
Οικονομίας και Οικονομικών, είναι δυνατόν να μεταβάλλονται ο συνολικός αριθμός και η κατά βαθμό κατανομή των οργανικών θέσεων των υπαλλήλων του Κλάδου
Διοικητικού Προξενικού.
2. Με απόφαση του Υπουργού Εξωτερικών καθορίζονται τα εξεταζόμενα μαθήματα, καθώς και κάθε άλλη
αναγκαία λεπτομέρεια, στον γραπτό διαγωνισμό που
διενεργεί το Α.Σ.Ε.Π. για τον Κλάδο Διοικητικού Προξενικού σύμφωνα με την παρ. 2 του άρθρου 393.»
Άρθρο 53
Τυπικά προσόντα προαγωγής υπαλλήλων
του Κλάδου Επικοινωνιών και Πληροφορικής Προσθήκη παρ. 3 στο άρθρο 402 του
ν. 4781/2021
Στο άρθρο 402 του ν. 4781/2021 (Α’ 31), περί τυπικών
προσόντων προαγωγής των υπαλλήλων του Κλάδου
Επικοινωνιών και Πληροφορικής, προστίθεται παρ. 3
ως εξής:
«3. Η προαγωγή στον εκάστοτε αμέσως ανώτερο βαθμό διενεργείται με απόφαση του Υπουργού Εξωτερικών,
η οποία εκδίδεται μετά από σύμφωνη γνώμη του Υπηρεσιακού Συμβουλίου.»
Άρθρο 54
Μεταθέσεις υπαλλήλων του Κλάδου
Επικοινωνιών και Πληροφορικής -
Τροποποιήσεις παρ. 2 και 4 άρθρου 404
ν. 4781/2021
1. Στο άρθρο 404 του ν. 4781/2021 (Α’ 31), περί μεταθέσεων των υπαλλήλων του Κλάδου Επικοινωνιών και
Πληροφορικής, επέρχονται οι ακόλουθες τροποποιήσεις:
α) στο πρώτο εδάφιο, οι λέξεις «πέντε (5) έτη» αντικαθίστανται από τις λέξεις «έξι (6) έτη», β) το δεύτερο εδάφιο
διαγράφεται και η παρ. 2 διαμορφώνεται ως εξής:
«2. Οι υπάλληλοι του Κλάδου Επικοινωνιών και Πληροφορικής που υπηρετούν σε Αρχή της Εξωτερικής Υπηρεσίας, παραμένουν στην ίδια Αρχή για τρία (3) τουλάχιστον
έτη και όχι περισσότερα από έξι (6) έτη. Επιτρέπεται, κατ’
εξαίρεση, η μη τήρηση του κατώτατου και ανώτατου αυτού ορίου, κατά περίπτωση και για εξαιρετικούς λόγους,
με απόφαση του Υπουργού Εξωτερικών, η οποία εκδίδεται
μετά από γνώμη του Υπηρεσιακού Συμβουλίου.»
2. Στο πρώτο και στο τρίτο εδάφιο της περ. α) της παρ. 4
του άρθρου 404 του ν. 4781/2021, η λέξη «δεκαετή» αντικαθίσταται από τη λέξη «δωδεκαετή» και, μετά από νομοτεχνικές βελτιώσεις, η περ. α) διαμορφώνεται ως εξής:
«α) Οι υπάλληλοι του Κλάδου Επικοινωνιών και Πληροφορικής μετατίθενται υποχρεωτικώς στην Κεντρική
Υπηρεσία, όταν έχουν υπηρετήσει συνεχώς σε δύο (2)
θέσεις της Εξωτερικής Υπηρεσίας ή, πάντως, έχουν συμπληρώσει δωδεκαετή συνεχή υπηρεσία στην αλλοδαπή. Οι υπάλληλοι του Κλάδου Επικοινωνιών και Πληροφορικής παραμένουν στην Κεντρική Υπηρεσία για δύο
(2) τουλάχιστον έτη, εκτός αν διαφορετικά επιβάλλεται
από αιτιολογημένη υπηρεσιακή ανάγκη και κατόπιν ομόφωνης γνώμης του οικείου Υπηρεσιακού Συμβουλίου
ή εφόσον ο υπάλληλος τοποθετείται, κατόπιν αίτησής
του, σε Αρχή δυσμενών συνθηκών, για την οποία δεν
υπάρχουν αιτήσεις άλλων υπαλλήλων του κλάδου του.
Υπάλληλος του Κλάδου Επικοινωνιών και Πληροφορικής,
ο οποίος δεν έχει συμπληρώσει δωδεκαετή συνεχή υπηρεσία στο εξωτερικό πριν από την τοποθέτησή του στην
Κεντρική Υπηρεσία, μπορεί να μετατεθεί στο εξωτερικό
πριν από τη συμπλήρωση διετούς υπηρεσίας στην Κεντρική Υπηρεσία μετά από ομόφωνη γνώμη του οικείου
Υπηρεσιακού Συμβουλίου.»
Άρθρο 55
Μείωση οργανικών θέσεων του Κλάδου
Διοικητικής και Λογιστικής Υποστήριξης -
Τροποποίηση παρ. 2 άρθρου 407 ν. 4781/2021
Στο πρώτο εδάφιο της παρ. 2 του άρθρου 407 του
ν. 4781/2021 (Α’ 31), περί βαθμών και θέσεων, οι λέξεις
«τετρακόσιες εξήντα (460)» αντικαθίστανται από τις λέξεις «τετρακόσιες (400)» και η παρ. 2 διαμορφώνεται ως
εξής:
«2. Οι οργανικές θέσεις των υπαλλήλων του Κλάδου
Διοικητικής και Λογιστικής Υποστήριξης είναι τετρακόσιες (400). Οι θέσεις αυτές είναι ενιαίες.»
Άρθρο 56
Τυπικά προσόντα προαγωγής υπαλλήλων
του Κλάδου Διοικητικής και Λογιστικής
Υποστήριξης - Τροποποίηση παρ. 2
άρθρου 410 ν. 4781/2021
Στην παρ. 2 του άρθρου 410 του ν. 4781/2021 (Α’ 31),
περί τυπικών προσόντων προαγωγής των υπαλλήλων
του Κλάδου Διοικητικής και Λογιστικής Υποστήριξης,
προστίθεται η λέξη «σύμφωνη» και η παρ. 2 διαμορφώνεται ως εξής:
«2. Η προαγωγή στον εκάστοτε αμέσως ανώτερο βαθμό διενεργείται με απόφαση του Υπουργού Εξωτερικών,
η οποία εκδίδεται μετά από σύμφωνη γνώμη του Υπηρεσιακού Συμβουλίου.»
Άρθρο 57
Μεταθέσεις υπαλλήλων του Κλάδου
Διοικητικής και Λογιστικής Υποστήριξης Τροποποίηση παρ. 2 και περ. α) παρ. 4
άρθρου 412 ν. 4781/2021
1. Στην παρ. 2 του άρθρου 412 του ν. 4781/2021 (Α’ 31),
περί μεταθέσεων, επέρχονται οι ακόλουθες τροποποιήσεις: α) στο πρώτο εδάφιο, οι λέξεις «πέντε (5) έτη» αντικαθίστανται από τις λέξεις «έξι (6) έτη», β) το δεύτερο
εδάφιο διαγράφεται και η παρ. 2 διαμορφώνεται ως εξής:
«2. Οι υπάλληλοι του Κλάδου Διοικητικής και Λογιστικής Υποστήριξης που υπηρετούν σε Αρχή της Εξωτερικής Υπηρεσίας, παραμένουν στην ίδια Αρχή για τρία (3)
τουλάχιστον έτη και όχι περισσότερα από έξι (6) έτη. Επιτρέπεται, κατ’ εξαίρεση, η μη τήρηση του κατώτατου και
ανώτατου αυτού ορίου, κατά περίπτωση και για εξαιρετικούς λόγους, με απόφαση του Υπουργού Εξωτερικών,
η οποία εκδίδεται μετά από γνώμη του Υπηρεσιακού
Συμβουλίου.»
2. Στο πρώτο και στο τρίτο εδάφιο της περ. α) της
παρ. 4 του άρθρου 412 του ν. 4781/2021, η λέξη «δεκαετή» αντικαθίσταται από τη λέξη «δωδεκαετή» και, μετά
από νομοτεχνικές βελτιώσεις, η περ. α) διαμορφώνεται
ως εξής:
«α) Οι υπάλληλοι του Κλάδου Διοικητικής και Λογιστικής Υποστήριξης μετατίθενται, υποχρεωτικώς στην
Κεντρική Υπηρεσία, όταν έχουν υπηρετήσει συνεχώς
σε δύο (2) θέσεις της Εξωτερικής Υπηρεσίας ή, πάντως,
έχουν συμπληρώσει δωδεκαετή συνεχή υπηρεσία στην
αλλοδαπή. Οι υπάλληλοι του Κλάδου Διοικητικής και Λογιστικής Υποστήριξης παραμένουν στην Κεντρική Υπηρεσία για δύο (2) τουλάχιστον έτη, εκτός αν διαφορετικά
επιβάλλεται από αιτιολογημένη υπηρεσιακή ανάγκη και
κατόπιν ομόφωνης γνώμης του οικείου Υπηρεσιακού
Συμβουλίου ή εφόσον ο υπάλληλος τοποθετείται, κατόπιν αίτησής του, σε Αρχή δυσμενών συνθηκών, για
την οποία δεν υπάρχουν αιτήσεις άλλων υπαλλήλων του
κλάδου του. Υπάλληλος του Κλάδου Διοικητικής και Λογιστικής Υποστήριξης, ο οποίος δεν έχει συμπληρώσει
δωδεκαετή συνεχή υπηρεσία στο εξωτερικό πριν από
την τοποθέτησή του στην Κεντρική Υπηρεσία, μπορεί
να μετατεθεί στο εξωτερικό πριν από τη συμπλήρωση
διετούς υπηρεσίας στην Κεντρική Υπηρεσία μετά από
ομόφωνη γνώμη του οικείου Υπηρεσιακού Συμβουλίου.»
Άρθρο 58
Θέσεις και καθήκοντα του Κλάδου
Επιμελητών -Τροποποίηση παρ. 2 άρθρου 416
ν. 4781/2021
Στην παρ. 2 του άρθρου 416 του ν. 4781/2021 (Α’ 31),
περί θέσεων και καθηκόντων του Κλάδου Επιμελητών,
α) στο πρώτο εδάφιο, προστίθεται η λέξη «σύμφωνη»,
β) το τρίτο εδάφιο διαγράφεται και η παρ. 2 διαμορφώνεται ως εξής:
«2. Σε εξαιρετικές περιπτώσεις και για την αντιμετώπιση υπηρεσιακών αναγκών Αρχής της Εξωτερικής Υπηρεσίας, είναι δυνατόν, κατά παρέκκλιση της παρ. 1 του
άρθρου 329, να αποσπώνται σε αυτήν υπάλληλοι του
Κλάδου Επιμελητών, με απόφαση του Υπουργού Εξωτερικών, η οποία εκδίδεται μετά από σύμφωνη γνώμη
του Υπηρεσιακού Συμβουλίου. Οι ως άνω αποσπάσεις
δεν μπορούν να υπερβούν το ένα (1) έτος κάθε φορά
και, συνολικώς, τα έξι (6) έτη στο συνολικό διάστημα της
υπηρεσίας των υπαλλήλων του κλάδου αυτού.»
Άρθρο 59
Τυπικά προσόντα προαγωγής υπαλλήλων του
Κλάδου Επιμελητών - Τροποποίηση παρ. 2
άρθρου 418 ν. 4781/2021
Στην παρ. 2 του άρθρου 418 του ν. 4781/2021 (Α’ 31),
περί τυπικών προσόντων προαγωγής των υπαλλήλων
του Κλάδου Επιμελητών, προστίθεται η λέξη «σύμφωνη»
και η παρ. 2 διαμορφώνεται ως εξής:
«2. Η προαγωγή στον εκάστοτε ανώτερο βαθμό διενεργείται με απόφαση του Υπουργού Εξωτερικών, η
οποία εκδίδεται μετά από σύμφωνη γνώμη του Υπηρεσιακού Συμβουλίου.»
Άρθρο 60
Προσωπικό με σύμβαση εργασίας Ιδιωτικού
Δικαίου - Τροποποίηση παρ. 3, 6, 7, 8, 9 και 11
άρθρου 422 ν. 4781/2021
1. Στην παρ. 3 του άρθρου 422 του ν. 4781/2021 (Α’ 31),
περί προσωπικού με σύμβαση εργασίας ιδιωτικού δικαίου, επέρχονται οι ακόλουθες τροποποιήσεις: α) στο δεύτερο εδάφιο προστίθενται οι λέξεις «η επιτόπια εργατική
νομοθεσία και», β) προστίθενται εδάφια τέταρτο, πέμπτο
και έκτο και η παρ. 3 διαμορφώνεται ως εξής:
«3. Για τις θέσεις της παρ. 2 προσλαμβάνονται, επιτοπίως, μόνιμοι κάτοικοι της χώρας όπου εδρεύει η συγκεκριμένη Αρχή, εφόσον γνωρίζουν την τοπική γλώσσα, με
κοινή απόφαση των Υπουργών Εξωτερικών και Εθνικής
Οικονομίας και Οικονομικών, μετά από εισήγηση του προϊσταμένου της εν λόγω Αρχής. Με την ίδια απόφαση καθορίζεται και το ύψος της αντιμισθίας των ανωτέρω υπαλλήλων, μετά από εισήγηση του προϊσταμένου της Αρχής, και
αφού ληφθούν υπόψη η επιτόπια εργατική νομοθεσία και
οι τοπικές συνθήκες της αγοράς εργασίας. Η πρόσληψη
γίνεται με σύμβαση εργασίας Ιδιωτικού Δικαίου διαρκείας
δύο (2) ετών, η οποία καταρτίζεται από τον προϊστάμενο
της Αρχής και η οποία δύναται να ανανεώνεται, κατ’ εξαίρεση των κειμένων διατάξεων. Στη σύμβαση εργασίας,
πέραν της αντιμισθίας, γίνεται υποχρεωτικώς αναφορά
στα επιτοπίως προβλεπόμενα επιδόματα, καθώς και στην
κοινωνική ασφάλιση, με ρητή ανάλυση του ύψους των
εργοδοτικών εισφορών και των εισφορών του εργαζομένου. Αναπροσαρμογή της αντιμισθίας είναι δυνατή κατά
την ανανέωση της σύμβασης, μετά από τεκμηριωμένη
εισήγηση του προϊσταμένου της Αρχής. Κατ’ εξαίρεση,
είναι δυνατή η αναπροσαρμογή της αντιμισθίας και πριν
από τη λήξη της διετίας, εφόσον αυτή επιβάλλεται από
την επιτόπια εργατική νομοθεσία, μετά από τεκμηριωμένη
εισήγηση του προϊσταμένου της Αρχής.»
2. Στην παρ. 6 του άρθρου 422 του ν. 4781/2021,
επέρχονται οι ακόλουθες τροποποιήσεις: α) στο τέταρτο εδάφιο, διαγράφονται οι λέξεις «, εκτός εξαιρέσεων
που προϋποθέτουν πρόβλεψη στην επιτόπια νομοθεσία
ή έκτακτη ανάγκη της Αρχής», β) το πέμπτο εδάφιο διαγράφεται και η παρ. 6 διαμορφώνεται ως εξής:
«6. Για τις προαναφερόμενες κατηγορίες των επιτόπιων
υπαλλήλων με σύμβαση Ιδιωτικού Δικαίου Ορισμένου
Χρόνου και των υπαλλήλων διοικητικής υποστήριξης των
Γραφείων Οικονομικών και Εμπορικών Υποθέσεων και
των Γραφείων Δημόσιας Διπλωματίας, ως κατώτατο όριο
πρόσληψης προσδιορίζεται το εικοστό πρώτο (21ο) έτος
ηλικίας τους, συμπληρωμένο. Για τους επιστημονικούς
συνεργάτες και τα εξειδικευμένα στελέχη των Γραφείων
Οικονομικών και Εμπορικών Υποθέσεων και των Γραφείων Δημόσιας Διπλωματίας, το αντίστοιχο όριο είναι
το εικοστό τρίτο (23ο) έτος συμπληρωμένο. Οι Έλληνες
πολίτες, υπόχρεοι στρατιωτικής θητείας, πρέπει να έχουν
εκπληρώσει τις σχετικές υποχρεώσεις τους ή να έχουν
απαλλαγεί νομίμως από αυτές. Ως ανώτατο όριο ηλικίας
πρόσληψης προσδιορίζεται το εξηκοστό (60ό) έτος.»
3. Στην παρ. 7 του άρθρου 422 του ν. 4781/2021, διαγράφονται τα εδάφια τρίτο και τέταρτο και η παρ. 7
διαμορφώνεται ως εξής:
«7. Οι προσλαμβανόμενοι σύμφωνα με τις παρ. 3, 4, 5
και 6, εφόσον έχουν την ελληνική ιθαγένεια, μπορούν,
με αίτησή τους, να υπαχθούν στην ελληνική νομοθεσία περί κοινωνικής ασφάλισης ή να ασφαλισθούν σε
επιτόπιο ασφαλιστικό φορέα, αν παρέχεται η σχετική
δυνατότητα. Οι αλλοδαποί διέπονται από την επιτόπια
κοινωνικοασφαλιστική νομοθεσία.»
4. Η παρ. 8 του άρθρου 422 του ν. 4781/2021 αντικαθίσταται ως εξής:
«8. Η ως άνω υπαγωγή ρυθμίζει αντίστοιχα και θέματα
συνταξιοδότησης, αποζημίωσης, επιδομάτων, αδειών
και λοιπά εργατικά θέματα.»
5. Στην παρ. 9 του άρθρου 422 του ν. 4781/2021, επέρχονται οι ακόλουθες τροποποιήσεις: α) η υφιστάμενη
διάταξη αριθμείται ως περ. α), β) προστίθεται περ. β) και
η παρ. 9 διαμορφώνεται ως εξής:
«9.α) Οι κατά την έναρξη ισχύος του παρόντος συμβασιούχοι αορίστου χρόνου της Εξωτερικής Υπηρεσίας
διατηρούν το κατά νόμο συμβατικό και μισθολογικό καθεστώς τους μέχρι την καθ’ οποιονδήποτε τρόπον αποχώρηση από την Εξωτερική Υπηρεσία, οπότε οι θέσεις
αυτές μετατρέπονται σε ορισμένου χρόνου της Αρχής
όπου υπηρετούν. Με κοινή απόφαση των Υπουργών
Εξωτερικών και Εθνικής Οικονομίας και Οικονομικών,
μετά από εισήγηση του Προϊσταμένου της Αρχής, δύναται να αναπροσαρμόζεται το ύψος της αντιμισθίας
των ανωτέρω, σε συμμόρφωση με τις υποχρεωτικού
χαρακτήρα διατάξεις της επιτόπιας νομοθεσίας που
ρυθμίζουν το μισθολογικό καθεστώς.
β) Ειδικά για τους συμβασιούχους αορίστου χρόνου
οι οποίοι έχουν προσληφθεί δυνάμει των άρθρων 68, 69
και 70 του ν. 419/1976 (Α’ 221), το ύψος της αποζημίωσης υπηρεσίας αλλοδαπής που λαμβάνουν δύναται να
αναπροσαρμόζεται, με κοινή απόφαση των Υπουργών
Εξωτερικών και Εθνικής Οικονομίας και Οικονομικών, για
το μεν προσωπικό του άρθρου 68 μέχρι του ποσοστού
που ορίζεται για τον Γραμματέα Δ΄ του Κλάδου Διοικητικής και Λογιστικής Υποστήριξης, για το δε προσωπικό
των άρθρων 69 και 70 μέχρι του ποσοστού που ορίζεται για τον Επιμελητή του Κλάδου Επιμελητών, χωρίς να
δικαιούνται προσαυξήσεις λόγω οικογενειακών βαρών
και στέγασης.»
6. Στην παρ. 11 του άρθρου 422 του ν. 4781/2021 προστίθεται δεύτερο εδάφιο και η παρ. 11 διαμορφώνεται
ως εξής:
«11. Για το προσωπικό της παρ. 10 εφαρμόζονται
αναλογικά οι παρ. 7 και 8. Για το προσωπικό της παρ. 2
εφαρμόζονται αναλογικά οι περ. δ) και ε) της παρ. 10.»
Άρθρο 61
Προϊστάμενοι Υπηρεσιών Κεντρικής
Υπηρεσίας - Τροποποίηση περ. γ) παρ. 1
άρθρου 424 ν. 4781/2021
Η περ. γ) της παρ. 1 του άρθρου 424 του ν. 4781/2021
(Α’ 31), περί Προϊσταμένων Υπηρεσιών Κεντρικής Υπηρεσίας και αναπλήρωσης αυτών, αντικαθίσταται ως εξής:
«γ) Του Προϊσταμένου της ΣΤ – Β΄ Γενικής Διεύθυνσης
Οικονομικών Υπηρεσιών (Γ.Δ.Ο.Υ.), σε υπάλληλο που έχει
επιλεγεί σύμφωνα με όσα προβλέπονται στα άρθρα 24
του ν. 4270/2014 (Α’ 143) και 84 επ. του Κώδικα Κατάστασης Δημοσίων Πολιτικών Διοικητικών Υπαλλήλων και
Υπαλλήλων Ν.Π.Δ.Δ. (ν. 3528/2007, Α’ 26) ή σε υπάλληλο του Υπουργείου Εξωτερικών είτε του Διπλωματικού
Κλάδου με βαθμό Πληρεξούσιου Υπουργού Α’ είτε του
Κλάδου Διοικητικού Προξενικού με βαθμό Διευθυντή.»
Άρθρο 62
Σύνδεσμοι σε άλλα υπουργεία και υπηρεσίες -
Τροποποίηση άρθρου 17 ν. 4781/2021
Στο άρθρο 17 του ν. 4781/2021 (Α’ 31), περί συνδέσμων
σε άλλα υπουργεία και υπηρεσίες, α) η μόνη παράγραφος αριθμείται ως παρ. 1 και διαγράφονται οι λέξεις «και
υπηρεσίες», β) προστίθενται παρ. 2 και 3 και το άρθρο 17
διαμορφώνεται ως εξής:
«Άρθρο 17
Σύνδεσμοι σε άλλα υπουργεία και υπηρεσίες
1. Με κοινή απόφαση του Υπουργού Εξωτερικών και
του, κατά περίπτωση, αρμόδιου Υπουργού, υπάλληλοι
του Διπλωματικού Κλάδου μπορούν να αποσπώνται, για
ορισμένο χρόνο, χωρίς τους περιορισμούς της παρ. 1 του
άρθρου 329, με καθήκοντα συνδέσμου σε άλλα υπουργεία, με σκοπό τη συστηματική, συνεκτική και αποτελεσματική εφαρμογή της εξωτερικής πολιτικής.
2. Με όμοια απόφαση, δύναται να τοποθετούνται στις
θέσεις της παρ. 1 και Πρεσβευτές επί τιμή, χωρίς να λαμβάνουν αποζημίωση ή άλλη οικονομική απολαβή.
3. Πρεσβευτές επί τιμή δύναται να τοποθετούνται στα
διπλωματικά γραφεία του Προέδρου της Δημοκρατίας,
του Πρωθυπουργού και του Προέδρου της Βουλής, με
τη διαδικασία των οικείων διατάξεων.»
ΚΕΦΑΛΑΙΟ Δ΄
ΚΤΗΡΙΑ ΠΟΥ ΣΤΕΓΑΖΟΥΝ ΔΙΠΛΩΜΑΤΙΚΕΣ ΚΑΙ
ΠΡΟΞΕΝΙΚΕΣ ΑΡΧΕΣ ΤΗΣ ΕΛΛΑΔΑΣ
Άρθρο 63
Κάλυψη δαπανών συντήρησης και επισκευής
κτηρίων - Προσθήκη παρ. 4 στο άρθρο 441
του ν. 4781/2021
Στο άρθρο 441 του ν. 4781/2021 (Α’ 31), περί προξενικής διαχείρισης, προστίθεται παρ. 4 ως εξής:
«4. Ποσοστό ύψους δέκα τοις εκατό (10%) επί των αδιάθετων καθαρών εισπράξεων των προξενικών τελών
και δικαιωμάτων εγγράφεται σε ύψος, στον προϋπολογισμό του Υπουργείου Εξωτερικών (ΑΛΕ 2420301001),
προκειμένου να καλυφθούν αποκλειστικά δαπάνες για
τη συντήρηση και επισκευή κτηρίων κυριότητας του Ελληνικού Δημοσίου, τα οποία στεγάζουν διπλωματικές και
προξενικές Αρχές της Ελλάδας, συμπεριλαμβανομένων
των ακινήτων που λειτουργούν ως Πρεσβευτικές ή Προξενικές κατοικίες.»
Άρθρο 64
Ακίνητα κυριότητας Ελληνικού Δημοσίου
στην αλλοδαπή
1. Η διοίκηση και η διαχείριση των ακινήτων κυριότητας του Ελληνικού Δημοσίου, τα οποία στεγάζουν
διπλωματικές και προξενικές Αρχές της Ελλάδας, συμπεριλαμβανομένων των ακινήτων που λειτουργούν ως
Πρεσβευτικές ή Προξενικές κατοικίες, τα οποία περιλαμβάνονται στο Παράρτημα του παρόντος περιέρχεται,
χωρίς αντάλλαγμα, στο Υπουργείο Εξωτερικών.
2. Στην έννοια της διοίκησης και διαχείρισης περιλαμβάνεται, ιδίως, κάθε ενέργεια αξιοποίησης, μεταβίβασης, εκποίησης, εκμετάλλευσης ή σύστασης ενοχικού
ή εμπραγμάτου δικαιώματος επί των ακινήτων αυτών.
3. Τα έσοδα από τη διοίκηση και διαχείριση των ανωτέρω ακινήτων διατίθενται στο Υπουργείο Εξωτερικών,
το οποίο τα διαχειρίζεται, αποκλειστικά με σκοπό την
κάλυψη των στεγαστικών του αναγκών στην αλλοδαπή,
συμπεριλαμβανομένης της οικοδόμησης, συντήρησης,
επισκευής ή ενεργειακής αναβάθμισης υφιστάμενων
ακινήτων, καθώς και της αγοράς ή μίσθωσης νέων.
4. Στους Υπουργούς Εθνικής Οικονομίας και Οικονομικών και Εξωτερικών παρέχεται εξουσιοδότηση για
την έκδοση κάθε πράξης που κρίνεται αναγκαία προκειμένου να ολοκληρωθούν οι ενέργειες μεταβίβασης
της διοίκησης και διαχείρισης των ακινήτων της παρ. 1.
Άρθρο 65
Διαδικασία ανάδειξης παρόχων υπηρεσιών
υποστήριξης των Προξενικών Αρχών -
Τροποποίηση της παρ. 1 του άρθρου 20 του
ν. 4315/2014
Στην παρ. 1 του άρθρου 20 του ν. 4315/2014 (Α’ 269),
περί ανάδειξης παρόχων υπηρεσιών υποστήριξης των
Προξενικών Αρχών ή των Προξενικών Γραφείων Διπλωματικών Αρχών, το δεύτερο εδάφιο αντικαθίσταται και
η παρ. 1 διαμορφώνεται ως εξής:
«1. Η Κεντρική Υπηρεσία του Υπουργείου Εξωτερικών διεξάγει, σε εφαρμογή του Κανονισμού (ΕΚ) αριθμ.
810/2009 του Ευρωπαϊκού Κοινοβουλίου και του Συμβουλίου, ανοικτή, διεθνή διαγωνιστική διαδικασία για
την ανάδειξη παρόχων υπηρεσιών υποστήριξης των
Προξενικών Αρχών ή των Προξενικών Γραφείων Διπλωματικών Αρχών στη διαδικασία χορηγήσεων θεωρήσεων. Η διαδικασία αυτή διέπεται αναλογικά από τις
διατάξεις του ν. 4413/2016 (Α’ 148).»
ΚΕΦΑΛΑΙΟ Ε΄
ΛΟΙΠΕΣ ΔΙΑΤΑΞΕΙΣ
Άρθρο 66
Ορισμός εκλογικής κρατικής χρηματοδότησης
πολιτικών κομμάτων και επιστροφή της
σε περίπτωση μη συμμετοχής σε εκλογική
αναμέτρηση - Αναστολή χρηματοδότησης
κομμάτων και συνασπισμών κομμάτων σε
περιπτώσεις καταδίκης του επικεφαλής
και χρόνος εκκίνησης της αναστολής -
Τροποποίηση υποπερ. ββ) περ. β) παρ. 1
άρθρου 1, άρθρου 2 και παρ. 1 άρθρου 6
του π.δ. 15/2022
1. Στην υποπερ. ββ) της περ. β) της παρ. 1 του άρθρου 1 του π.δ. 15/2022 (Α’ 39) περί ορισμών, διακρίσεων,
ύψους και δικαιούχων της κρατικής χρηματοδότησης
των πολιτικών κομμάτων και των συνασπισμών κομμά
των, προστίθενται οι λέξεις «για την κάλυψη αποκλειστικά των εκλογικών τους δαπανών» και η υποπερ. ββ)
διαμορφώνεται ως εξής:
«ββ) Εκλογική κρατική χρηματοδότηση: η οικονομική ενίσχυση που παρέχεται σε περίπτωση διεξαγωγής
εκλογών από μέρος των πραγματοποιηθέντων καθαρών
εσόδων του ετήσιου Κρατικού Απολογισμού του προηγούμενου της διεξαγωγής των εκλογών οικονομικού
έτους, σε πολιτικά κόμματα και συνασπισμούς κομμάτων για την κάλυψη αποκλειστικά των εκλογικών τους
δαπανών.»
2. Στο άρθρο 2 του π.δ. 15/2022, περί της κατανομής
της κρατικής χρηματοδότησης, προστίθεται παρ. 5 ως
εξής:
«5. Σε περίπτωση μη συμμετοχής ενός κόμματος ή
συνασπισμού κομμάτων για οποιονδήποτε λόγο, στην
εκλογική αναμέτρηση για την οποία εκδόθηκε η απόφαση εκλογικής χρηματοδότησης της παρ. 2, συμπεριλαμβανομένης της περίπτωσης αποκλεισμού του λόγω του
ελέγχου του Α1 τμήματος του Αρείου Πάγου, σύμφωνα
με την περ. γ) της παρ. 1 του άρθρου 32 του π.δ. 26/2012
(Α’ 57), περί του δικαιώματος κατάρτισης συνδυασμών, η
εκλογική χρηματοδότηση επιστρέφεται στο Υπουργείο
Εσωτερικών. Τα κόμματα ή οι συνασπισμοί κομμάτων
υποχρεούνται εντός ενός (1) μήνα από την κοινοποίηση
της σχετικής απόφασης του προϊσταμένου της Γενικής
Διεύθυνσης Εσωτερικών και Ηλεκτρονικής Διακυβέρνησης του Υπουργείου Εσωτερικών να επιστρέψουν
στο ακέραιο το ποσό της εκλογικής χρηματοδότησης.
Το ανωτέρω ποσό συμψηφίζεται και παρακρατείται,
εφόσον είναι δυνατό, με επικείμενη τακτική ή έκτακτη
εκλογική κρατική χρηματοδότηση προς το εν λόγω κόμμα ή συνασπισμό κομμάτων, άλλως καταβάλλεται στο
ακέραιο στο Υπουργείο Εσωτερικών.
Αν δεν είναι δυνατή η παρακράτηση και δεν πραγματοποιηθεί η καταβολή, παρακρατείται το τριπλάσιο του
ποσού της εκλογικής χρηματοδότησης από την πρώτη
μετά το πέρας της ανωτέρω προθεσμίας τακτική ή έκτακτη εκλογική κρατική χρηματοδότηση από το δικαιούχο
κόμμα ή συνασπισμό κομμάτων.»
3. Στην παρ. 1 του άρθρου 6 του π.δ. 15/2022, περί της
αναστολής χρηματοδότησης, επέρχονται οι ακόλουθες
τροποποιήσεις: α) στο πρώτο εδάφιο, μετά από τις λέξεις
«Σε περίπτωση» προστίθενται οι λέξεις «καταδίκης σε
οποιονδήποτε βαθμό ή», β) το δεύτερο εδάφιο αντικαθίσταται, γ) προστίθεται τρίτο εδάφιο και, μετά από νομοτεχνικές βελτιώσεις, η παρ. 1 διαμορφώνεται ως εξής:
«1. Σε περίπτωση καταδίκης σε οποιονδήποτε βαθμό
ή άσκησης δίωξης και επιβολής προσωρινής κράτησης
κατά το άρθρο 282 του Κώδικα Ποινικής Δικονομίας,
κατά του αρχηγού κόμματος ή του προέδρου κοινοβουλευτικής ομάδας ή εκείνου που ασκεί την πραγματική
διεύθυνση κόμματος ή κατά περισσοτέρων του ενός πέμπτου (1/5) των βουλευτών ή του ενός πέμπτου (1/5) των
ευρωβουλευτών ή του ενός πέμπτου (1/5) των μελών
του κεντρικού οργάνου διοίκησης κόμματος ή συνασπισμού κομμάτων, σύμφωνα με το καταστατικό τους, για
τα εγκλήματα των άρθρων 187 και 187Α του Ποινικού
Κώδικα, αναστέλλεται κάθε είδους κρατική χρηματοδότηση και οικονομική ενίσχυση μετά από απόφαση
της Βουλής με ονομαστική ψηφοφορία και την απόλυτη
πλειοψηφία του όλου αριθμού των βουλευτών. Η αναστολή της κρατικής χρηματοδότησης και οικονομικής
ενίσχυσης εφαρμόζεται ταυτόχρονα με τη διαβίβαση
των σχετικών στοιχείων από τον Πρόεδρο της Βουλής
στον Πρόεδρο της Επιτροπής Κοινοβουλευτικής Δεοντολογίας, σύμφωνα με το δεύτερο εδάφιο της παρ. 2 του
άρθρου 83Α του Κανονισμού της Βουλής. Αν δεν ληφθεί
η απόφαση της Βουλής εντός ενός (1) μηνός από την
έναρξη της διαδικασίας ή δεν συγκεντρωθεί η απόλυτη
πλειοψηφία του όλου αριθμού των βουλευτών, η κρατική
χρηματοδότηση καταβάλλεται στα δικαιούχα κόμματα.»
Άρθρο 67
Ρυθμίσεις για τους Επαγγελματίες Οπλίτες Τροποποίηση παρ. 1 και 3 άρθρου 13
ν. 2936/2001
Στο άρθρο 13 του ν. 2936/2001 (Α’ 166), περί της απόλυσης των Επαγγελματιών Οπλιτών, επέρχονται οι ακόλουθες τροποποιήσεις:
1. Στην παρ. 1, περί προϋποθέσεων απόλυσης των
Επαγγελματιών Οπλιτών, προστίθεται περ. η) ως εξής:
«η) Όταν συμπληρώσουν τριάντα πέντε (35) έτη πραγματικής υπηρεσίας ή το εξηκοστό (60ό) έτος της ηλικίας
τους.»
2. Στην παρ. 3 προστίθεται δεύτερο εδάφιο και η παρ. 3
διαμορφώνεται ως εξής:
«3. Η απόλυση των Επαγγελματιών Οπλιτών γίνεται με
απόφαση του Αρχηγού του οικείου Γενικού Επιτελείου.
Ειδικά για την περ. η) της παρ. 1, η ανωτέρω απόφαση
εκδίδεται εντός ενός (1) μηνός από τη συμπλήρωση της
τριακονταπενταετούς πραγματικής υπηρεσίας ή του εξηκοστού (60ού) έτους της ηλικίας τους.»
Άρθρο 68
Ρυθμίσεις για το Πυροσβεστικό Σώμα -
Τροποποίηση παρ. 1 άρθρου 109, υποπερ. ζζ)
περ. β) παρ. 2 άρθρου 113 και προσθήκη παρ. 3
στο άρθρο 125 του ν. 4662/2020
1. Στην περ. α) της παρ.  1 του άρθρου  109 του
ν. 4662/2020 (Α΄27), περί κατάστασης εκτός οργανικών
θέσεων, οι λέξεις «(2) φορές» αντικαθίστανται από τις
λέξεις «τέσσερις (4) φορές» και μετά από νομοτεχνικές
βελτιώσεις η παρ. 1 διαμορφώνεται ως εξής:
«1. Εκτός Οργανικών Θέσεων (Ε.Ο.Θ.) είναι η κατάσταση στην οποία τίθενται:
α) μέχρι τη συμπλήρωση τεσσαρακονταετούς συντάξιμης υπηρεσίας, οι Πύραρχοι που για τέσσερις (4) φορές
παραλείπονται κατά τις τακτικές κρίσεις για την επιλογή
στον βαθμό του Αρχιπυράρχου και
β) όσοι Πύραρχοι ανεπιτυχώς ολοκληρώνουν τη δοκιμασία και τον έλεγχο της περ. β΄ της παρ. 1 του άρθρου 116.»
2. Στην υποπερ. ζζ) της περ. β) της παρ. 2 του άρθρου 113 του ν. 4662/2020, περί γενικών τυπικών προσόντων, οι λέξεις «Δύο (2) έτη» αντικαθίστανται από τις
λέξεις «Ένα (1) έτος», και η υποπερ. ζζ) διαμορφώνεται
ως εξής:
«ζζ. Αρχιπύραρχος: Ένα (1) έτος πραγματικής άσκησης
καθηκόντων στον βαθμό.»
3. Στο άρθρο 125 του ν. 4662/2020, περί τακτικών και
έκτακτων κρίσεων και κρινόμενων Αξιωματικών, προστίθεται παρ. 3 ως εξής:
«3. Οι κρινόμενοι Αξιωματικοί που φέρουν τον βαθμό
του Αντιπύραρχου και κρίνονται προακτέοι κατ’ εκλογή
και οι οποίοι δεν έχουν συμπληρώσει είκοσι πέντε (25)
έτη υπηρεσίας Αξιωματικού στο Σώμα, δύνανται, εφόσον
το επιθυμούν, να υποβάλλουν έως τις 31 Δεκεμβρίου του
προηγούμενου έτους των τακτικών κρίσεων στο Τμήμα
Αξιωματικών της Διεύθυνσης Ανθρώπινων Πόρων του
Αρχηγείου Πυροσβεστικού Σώματος, αίτηση επιθυμίας,
η οποία δεν ανακαλείται, για τη μη προαγωγή τους στον
επόμενο βαθμό, μέχρι τις επόμενες τακτικές κρίσεις. Δεκτές γίνονται αιτήσεις που δεν υπερβαίνουν σε ποσοστό
το τριάντα τοις εκατό (30 %) αυτών που έχουν τα τυπικά
και ουσιαστικά προς προαγωγή προσόντα. Σε περίπτωση υπέρβασης αυτού του ποσοστού, δεκτές γίνονται
κατά προτεραιότητα οι αιτήσεις των αρχαιότερων. Οι
Αντιπύραρχοι που εξαιρέθηκαν των κρίσεων κατά την
ανωτέρω διαδικασία δεν έχουν δικαίωμα προσφυγής.
Για τους εντασσόμενους στο ποσοστό του τριάντα τοις
εκατό (30%) εκδίδεται απόφαση του Αρχηγείου του Πυροσβεστικού Σώματος χωρίς να επέρχεται άλλη μεταβολή σε πίνακες.»
Άρθρο 69
Αποπληρωμή Χρηματικών Ενταλμάτων
Προπληρωμής για τη συντήρηση και επισκευή
ελικοπτέρων του Πυροσβεστικού Σώματος
Υπόλοιπα αποπληρωμής δαπανών για τις οποίες
εκδόθηκαν τα υπ’ αρ. 183808/2022 (ΑΛΕ 2420304001
«Αμοιβές και έξοδα συντήρησης και επισκευής αεροσκαφών») και 183809/2022 (ΑΛΕ 2410206001 «Αγορές
ειδών συντήρησης και επισκευής αεροσκαφών») χρηματικά εντάλματα προπληρωμής για τα οποία δεν κατέστη
δυνατή η πληρωμή στο σύνολο του ποσού αυτών λόγω
λήξης της προθεσμίας απόδοσης λογαριασμού, δύνανται να πληρωθούν με την έκδοση νέων χρηματικών
ενταλμάτων προπληρωμής, με ημερομηνία απόδοσης
λογαριασμού την 31η.1.2025, κατά παρέκκλιση κάθε
γενικής ή ειδικής διάταξης.
Άρθρο 70
Προκήρυξη Ανώτατου Συμβουλίου Επιλογής
Προσωπικού για πλήρωση κενών θέσεων
εκπαιδευτικών και λοιπού προσωπικού
της πρωτοβάθμιας και δευτεροβάθμιας
εκπαίδευσης, προσμέτρηση εκπαιδευτικής
προϋπηρεσίας στην ιδιωτική εκπαίδευση
και κατάρτιση προσωρινών και τελικών
αξιολογικών πινάκων - Τροποποίηση παρ. 1 και
προσθήκη παρ. 6 στο άρθρο 54, τροποποίηση
περ. β) άρθρου 57 και παρ. 1, 3 και 4 άρθρου 61
ν. 4589/2019
1.Α) Στην παρ. 1 του άρθρου 54 του ν. 4589/2019
(Α΄ 13), περί προκήρυξης του Ανώτατου Συμβουλίου
Επιλογής Προσωπικού (Α.Σ.Ε.Π.) για πλήρωση κενών θέσεων εκπαιδευτικών πρωτοβάθμιας και δευτεροβάθμιας
εκπαίδευσης το τρίτο εδάφιο αντικαθίσταται, και η παρ. 1
διαμορφώνεται ως εξής:
«1. Το Α.Σ.Ε.Π. προκηρύσσει και διενεργεί κάθε δύο (2)
σχολικά έτη διαδικασία κατάταξης με σειρά προτεραιότητας, κατά κλάδο και ειδικότητα, των υποψηφίων για
την πλήρωση των κενών θέσεων εκπαιδευτικών πρωτοβάθμιας και δευτεροβάθμιας εκπαίδευσης, μελών Ε.Ε.Π.
και Ε.Β.Π., καθώς και για την κάλυψη των λειτουργικών
αναγκών της πρωτοβάθμιας και της δευτεροβάθμιας
εκπαίδευσης. Η προκήρυξη και η διαδικασία κατάταξης πραγματοποιούνται ύστερα από σχετικό αίτημα του
Υπουργείου Παιδείας, Θρησκευμάτων και Αθλητισμού,
το οποίο διατυπώνεται, σύμφωνα με τις εκπαιδευτικές
ανάγκες, κατά κλάδο και ειδικότητα. Με την προκήρυξη
καθορίζονται:
α) η διαδικασία υποβολής των ηλεκτρονικών αιτήσεων
στο Α.Σ.Ε.Π., στις οποίες καταχωρίζονται τα προσωπικά
στοιχεία και οι κλάδοι και οι ειδικότητες των υποψηφίων,
β) οι προθεσμίες για την υποβολή αιτήσεων και ενστάσεων,
γ) τα κατάλληλα οργανωτικά και τεχνικά μέτρα για την
ασφάλεια της επεξεργασίας δεδομένων προσωπικού
χαρακτήρα και την προστασία τους,
δ) κάθε άλλο θέμα σχετικό με τη διεξαγωγή της διαδικασίας επιλογής προσωπικού, σύμφωνα με τις διατάξεις
του παρόντος Κεφαλαίου.»
Β) Στο άρθρο 54 του ν. 4589/2019 προστίθεται παρ. 6
ως εξής:
«6. Με απόφαση του Υπουργού Παιδείας, Θρησκευμάτων και Αθλητισμού, η οποία προσαρτάται στην προκήρυξη της παρ. 1 ως αναπόσπαστο τμήμα αυτής, καθορίζονται η διαδικασία υποβολής των δικαιολογητικών στο
Ολοκληρωμένο Πληροφοριακό Σύστημα Διαχείρισης
Προσωπικού Πρωτοβάθμιας και Δευτεροβάθμιας Εκπαίδευσης (Ο.Π.ΣΥ.Δ.) του Υπουργείου Παιδείας, Θρησκευμάτων και Αθλητισμού, η πρόσκληση των υποψηφίων
για καταχώριση των δικαιολογητικών στο Ο.Π.ΣΥ.Δ. ο
τρόπος καταχώρισης αυτών, καθώς και κάθε άλλο αναγκαίο ζήτημα ως προς τη διαδικασία του παρόντος.».
2. Στην περ. β) του άρθρου 57 του ν. 4589/2019, περί
κριτηρίων αξιολογικού πίνακα εκπαιδευτικών Γενικής
Εκπαίδευσης, επέρχονται οι ακόλουθες τροποποιήσεις:
α) στην υποπερ. αα) μετά από τις λέξεις «εκπαιδευτικής
προϋπηρεσίας» προστίθενται οι λέξεις «στις δημόσιες
σχολικές μονάδες πρωτοβάθμιας και δευτεροβάθμιας
εκπαίδευσης» και β) προστίθεται υποπερ. γγ), και η περ.
β) διαμορφώνεται ως εξής:
«β) Εκπαιδευτική προϋπηρεσία ανά κλάδο: εκατόν
είκοσι (120) μονάδες κατ’ ανώτατο όριο, οι οποίες αναλύονται ως εξής:
αα) μία (1) μονάδα ανά μήνα πραγματικής εκπαιδευτικής προϋπηρεσίας στις δημόσιες σχολικές μονάδες
πρωτοβάθμιας και δευτεροβάθμιας εκπαίδευσης έως
κατ’ ανώτατο όριο εκατόν είκοσι (120) μήνες,
ββ) δύο (2) μονάδες ανά μήνα πραγματικής εκπαιδευτικής προϋπηρεσίας σε δυσπρόσιτες σχολικές μονάδες πρωτοβάθμιας και δευτεροβάθμιας εκπαίδευσης,
όπως καθορίζονται στην περ. Β΄ της υπ’ αρ. 133529/
ΓΔ4/7.8.2018 απόφασης του Υπουργού Παιδείας, Έρευνας και Θρησκευμάτων (Β΄ 3941), καθώς και σε σχολικές
μονάδες που λειτουργούν σε καταστήματα κράτησης
έως κατ’ ανώτατο όριο εξήντα (60) μήνες,
γγ) ενενήντα εκατοστά της μονάδας (0,9) ανά μήνα
πραγματικής εκπαιδευτικής προϋπηρεσίας στις ιδιωτικές
σχολικές μονάδες πρωτοβάθμιας και δευτεροβάθμιας
εκπαίδευσης, με ανώτατο όριο τις εκατόν είκοσι (120)
μονάδες.».
3. Στην παρ. 1 του άρθρου 61 του ν. 4589/2019, περί
κατάρτισης προσωρινών και τελικών αξιολογικών πινάκων για την πλήρωση κενών θέσεων εκπαιδευτικών
πρωτοβάθμιας και δευτεροβάθμιας εκπαίδευσης, επέρχονται οι ακόλουθες τροποποιήσεις: α) στο τέλος του
πρώτου εδαφίου, οι λέξεις «στις ιστοσελίδες του Α.Σ.Ε.Π.
και του Υπουργείου Παιδείας, Έρευνας και Θρησκευμάτων» αντικαθίστανται από τις λέξεις «στην ιστοσελίδα
του Α.Σ.Ε.Π.», β) το τελευταίο εδάφιο αντικαθίσταται, και
η παρ. 1 διαμορφώνεται ως εξής:
«1. Το Α.Σ.Ε.Π. καταρτίζει κατά τα ειδικότερα οριζόμενα στην οικεία προκήρυξη τους προσωρινούς αξιολογικούς πίνακες κατάταξης Α΄, Β΄ και Γ ΄ (Γ1΄ και Γ2΄), καθώς
και τον προσωρινό επικουρικό αξιολογικό πίνακα της
παραγράφου 4 του άρθρου 58, οι οποίοι αναρτώνται
στην ιστοσελίδα του Α.Σ.Ε.Π.. Προς τον σκοπό αυτόν, το
Α.Σ.Ε.Π., σε οποιοδήποτε στάδιο της διαδικασίας που
υπόκειται στον έλεγχό του, συνεργάζεται, με ή χωρίς
χρήση τεχνολογιών πληροφορικής και επικοινωνιών με
το Υπουργείο Παιδείας, Θρησκευμάτων και Αθλητισμού,
προκειμένου να αναζητεί στοιχεία των υποψηφίων που
βρίσκονται σε βάσεις δεδομένων του Υπουργείου.»
4. Στο τέλος της παρ. 3 του άρθρου 61 του ν. 4589/2019,
περί κατάρτισης τελικών αξιολογικών πινάκων, προστίθενται οι λέξεις «και αναρτώνται στην ιστοσελίδα του
Α.Σ.Ε.Π.», και μετά από νομοτεχνικές βελτιώσεις η παρ. 3
διαμορφώνεται ως εξής:
«3. Ύστερα από τον έλεγχο των ενστάσεων, καταρτίζονται από το Α.Σ.Ε.Π. οι τελικοί αξιολογικοί πίνακες
κατάταξης Α΄, Β΄ και Γ΄ (Γ1΄ και Γ2΄), καθώς και ο τελικός
επικουρικός αξιολογικός πίνακας της παρ. 4 του άρθρου 58, οι οποίοι δημοσιεύονται στην Εφημερίδα της
Κυβερνήσεως, σύμφωνα με την περ. ιε΄ της παρ. 2 του
άρθρου 5 του ν. 3469/2006 (Α΄131) και αναρτώνται στην
ιστοσελίδα του Α.Σ.Ε.Π..»
5. Στην παρ. 4 του άρθρου 61 του ν. 4589/2019, περί κατάταξης υποψηφίων στους αξιολογικούς πίνακες, επέρχονται οι ακόλουθες τροποποιήσεις: α) στην περ. α), αα)
στο πρώτο εδάφιο προστίθενται οι λέξεις «ή ακαδημαϊκά
ισοδύναμος ή ισότιμος και αντίστοιχος τίτλος της αλλοδαπής», αβ) στο δεύτερο εδάφιο προστίθενται οι λέξεις
«πανεπιστημιακού ή τεχνολογικού τομέα της ημεδαπής»
ή ακαδημαϊκά ισοδύναμος ή ισότιμος της αλλοδαπής», β)
η περ. ζ) αντικαθίσταται, γ) το τελευταίο εδάφιο αντικαθίσταται, και η παρ. 4 διαμορφώνεται ως εξής:
«4. Για την κατάταξη των υποψηφίων στους αξιολογικούς πίνακες, σύμφωνα με τα κριτήρια των προηγούμενων άρθρων:
α) Ως πτυχίο Α.Ε.Ι. νοείται το πτυχίο ιδρύματος του πανεπιστημιακού ή του τεχνολογικού τομέα της ανώτατης
εκπαίδευσης ή ακαδημαϊκά ισοδύναμος ή ισότιμος και
αντίστοιχος τίτλος της αλλοδαπής. Ως δεύτερο πτυχίο
Α.Ε.Ι. ή ως δεύτερος μεταπτυχιακός τίτλος σπουδών
νοείται το πτυχίο ή ο μεταπτυχιακός τίτλος σπουδών
πανεπιστημιακού ή τεχνολογικού τομέα της ημεδαπής
ή ακαδημαϊκά ισοδύναμος ή ισότιμος της αλλοδαπής,
αντίστοιχα, ο οποίος δεν αποτελεί τυπικό προσόν διορισμού για τον κλάδο για τον οποίο τίθεται υποψηφιότητα.
β) Εκτός αν ορίζεται διαφορετικά, προσόν το οποίο
αποτελεί τυπικό προσόν διορισμού για τον κλάδο για τον
οποίο τίθεται υποψηφιότητα, δεν μοριοδοτείται.
γ) Η γνώση ξένης γλώσσας αποδεικνύεται σύμφωνα με
το άρθρο 10 του π.δ. 85/2022 (Α’ 232). Η γνώση περισσότερων των δύο (2) ξένων γλωσσών δεν μοριοδοτείται. Σε
περίπτωση κατοχής περισσότερων του ενός τίτλων ξένης γλώσσας μοριοδοτείται μόνο ο ανώτερος. Η γνώση
ξένης γλώσσας που αποτελεί ειδικό προσόν διορισμού
για τους εκπαιδευτικούς των κλάδων ΠΕ05, ΠΕ06, ΠΕ07,
ΠΕ34 και ΠΕ40 δεν μοριοδοτείται για τους υποψηφίους
των οικείων κλάδων.
δ) Η γνώση χειρισμού ηλεκτρονικού υπολογιστή αποδεικνύεται σύμφωνα με τα οριζόμενα στο άρθρο 9 του
π.δ. 85/2022 ή με την πιστοποίηση γνώσης Τεχνολογιών
Πληροφορίας και Επικοινωνιών (Τ.Π.Ε.) Α’ επιπέδου και δεν
μοριοδοτείται για τους εκπαιδευτικούς του κλάδου ΠΕ86.
ε) Όπου προβλέπεται η μοριοδότηση επιμόρφωσης
από Α.Ε.Ι. ή άλλο φορέα του δημόσιου τομέα που εποπτεύεται από το Υπουργείο Παιδείας, Θρησκευμάτων και
Αθλητισμού, μοριοδοτείται μόνο μία (1) επιμόρφωση. Για
τον υπολογισμό της διάρκειας πραγματοποίησης επιμορφωτικού προγράμματος ή σεμιναρίου λαμβάνονται
υπόψη η ημερομηνία έναρξης και λήξης αυτού.
στ) Για τον υπολογισμό των μονάδων εκπαιδευτικής
προϋπηρεσίας λαμβάνεται υπόψη η συνολική διάρκεια
της πραγματικής εκπαιδευτικής προϋπηρεσίας προσωρινού αναπληρωτή, σύμφωνα με τις διατάξεις της παρ. 34
του άρθρου 6 του ν. 3027/2002 (Α’ 152), της παρ. 4 του
άρθρου 41 του ν. 3762/2009 (Α’ 75) και της παρ. 4 του
άρθρου 23, σε συνδυασμό με την παρ. 2 του άρθρου 6
και την παρ. 1.β του άρθρου 17 του ν. 3699/2008, που
έχει πραγματοποιηθεί στον κλάδο για τον οποίο τίθεται η
υποψηφιότητα ανεξάρτητα από την εκπαιδευτική δομή,
στην οποία πραγματοποιήθηκε.
ζ) Η πραγματική προϋπηρεσία των εκπαιδευτικών
όλων των κλάδων και ειδικοτήτων των ιδιωτικών σχολικών μονάδων πρωτοβάθμιας και δευτεροβάθμιας εκπαίδευσης προσμετράται, εφόσον οι ιδιωτικοί εκπαιδευτικοί
έχουν συμπληρώσει έως τη λήξη της προθεσμίας υποβολής των ηλεκτρονικών αιτήσεων στο Α.Σ.Ε.Π. συνεχή
υπηρεσία τουλάχιστον δύο (2) σχολικών ετών με πλήρες
εβδομαδιαίο ωράριο ή με αναγωγή αυτού στο υποχρεωτικό. Οι ιδιωτικοί εκπαιδευτικοί για τους οποίους προσμετράται η προϋπηρεσία στην ιδιωτική εκπαίδευση
σύμφωνα με την παρούσα, δεν διορίζονται, αν κατά τον
χρόνο του διορισμού δεν έχουν συμπληρώσει υπηρεσία
αναπληρωτή ή ωρομίσθιου σε δημόσια σχολεία επί δύο
(2) τουλάχιστον πλήρη διδακτικά έτη.
η) Σε περίπτωση ισοβαθμίας των υποψηφίων στον
συνολικό βαθμό, προηγείται κατά σειρά ο υποψήφιος
ο οποίος έχει περισσότερες μονάδες:
αα) στα κοινωνικά κριτήρια και αν και αυτές συμπίπτουν, ο υποψήφιος που έχει περισσότερες μονάδες στο
κριτήριο της υποπερίπτωσης ββ΄ της περίπτωσης γ΄ του
άρθρου 57,
ββ) στα ακαδημαϊκά κριτήρια και αν και αυτές συμπίπτουν, ο υποψήφιος με τον μεγαλύτερο βαθμό πτυχίου,
γγ) στο κριτήριο της εκπαιδευτικής προϋπηρεσίας.
Εφόσον δεν καταστεί δυνατή η επιλογή με βάση τα
ανωτέρω κριτήρια, η σειρά κατάταξης των υποψηφίων,
που εξακολουθούν να ισοβαθμούν, καθορίζεται με δημόσια κλήρωση, η οποία μπορεί να διεξάγεται και ηλεκτρονικά, σύμφωνα με τα εδάφια δεύτερο, τρίτο και τέταρτο της παρ. 4 του άρθρου 15 του ν. 4765/2021 (Α’ 6).»
ΚΕΦΑΛΑΙΟ ΣΤ΄
ΜΕΤΑΒΑΤΙΚΕΣ ΔΙΑΤΑΞΕΙΣ
Άρθρο 71
Μεταβατικές διατάξεις
Το Εκπαιδευτικό Συμβούλιο της Ελληνικής Διπλωματικής Ακαδημίας, το οποίο λειτουργεί κατά την έναρξη
ισχύος του παρόντος, εξακολουθεί να ασκεί τα καθήκοντά του μέχρι τη λήξη της θητείας του.
ΚΕΦΑΛΑΙΟ Ζ΄
ΕΝΑΡΞΗ ΙΣΧΥΟΣ
Άρθρο 72
Έναρξη ισχύος
Η ισχύς του παρόντος αρχίζει από τη δημοσίευσή του
στην Εφημερίδα της Κυβερνήσεως.
Παράρτημα
Κατάλογος ακινήτων που στεγάζουν διπλωματικές και προξενικές Αρχές
Α/Α
ΧΩΡΑ
ΠΟΛΗ
ΚΥΡΙΟΤΗΤΑ
1
ΑΙΓΥΠΤΟΣ
ΚΑΪΡΟ
Ελληνικού Δημοσίου
2
ΑΙΓΥΠΤΟΣ
ΚΑΪΡΟ
Ελληνικού Δημοσίου
3
ΑΙΓΥΠΤΟΣ
ΑΛΕΞΑΝΔΡΕΙΑ
Ελληνικού Δημοσίου
4
ΑΡΓΕΝΤΙΝΗ
ΜΠΟΥΕΝΟΣ ΑΙΡΕΣ
Ελληνικού Δημοσίου
5
ΑΥΣΤΡΑΛΙΑ
ΚΑΜΠΕΡΑ
Ελληνικού Δημοσίου με παραχώρηση
χρήσης οικοπέδου
ΚΑΜΠΕΡΑ
Ελληνικού Δημοσίου με παραχώρηση
χρήσης οικοπέδου
6
ΑΥΣΤΡΑΛΙΑ
ΜΕΛΒΟΥΡΝΗ
Ελληνικού Δημοσίου
7
ΑΥΣΤΡΙΑ
ΒΙΕΝΝΗ
Ελληνικού Δημοσίου
8
ΒΕΛΓΙΟ
ΒΡΥΞΕΛΛΕΣ
Ειδικό καθεστώς συνιδιοκτησίας
9
ΒΕΛΓΙΟ
ΒΡΥΞΕΛΛΕΣ
Ιδιόκτητο από το 2006 (έτος κατασκευής 1988)
10
ΒΕΛΓΙΟ
ΒΡΥΞΕΛΛΕΣ
Ιδιόκτητο (2003)
11
ΒΕΛΓΙΟ
ΒΡΥΞΕΛΛΕΣ
Ιδιόκτητο (1913)
12
ΒΕΛΓΙΟ
ΒΡΥΞΕΛΛΕΣ
Ελληνικού Δημοσίου
13
ΒΕΛΓΙΟ
ΒΡΥΞΕΛΛΕΣ
Ιδιόκτητο (από δωρεά)
14
ΒΟΡΕΙΑ ΜΑΚΕΔΟΝΙΑ
ΣΚΟΠΙΑ
Ελληνικού Δημοσίου
15
ΒΟΥΛΓΑΡΙΑ
ΣΟΦΙΑ
Ελληνικού Δημοσίου
16
ΒΟΥΛΓΑΡΙΑ
ΣΟΦΙΑ
Ελληνικού Δημοσίου
17
ΒΟΥΛΓΑΡΙΑ
ΦΙΛΙΠΠΟΥΠΟΛΗ
Ελληνικού Δημοσίου
18
ΒΟΥΛΓΑΡΙΑ
ΣΟΦΙΑ
Ελληνικού Δημοσίου
19
ΒΟΥΛΓΑΡΙΑ
ΣΟΦΙΑ
Ελληνικού Δημοσίου
20
ΒΟΥΛΓΑΡΙΑ
ΣΟΦΙΑ
Ελληνικού Δημοσίου
21
ΒΡΑΖΙΛΙΑ
ΜΠΡΑΖΙΛΙΑ
Ελληνικού Δημοσίου
22
ΓΑΛΛΙΑ
ΠΑΡΙΣΙ
Ελληνικού Δημοσίου
23
ΓΑΛΛΙΑ
ΠΑΡΙΣΙ
Ελληνικού Δημοσίου
24
ΓΑΛΛΙΑ
ΠΑΡΙΣΙ
Ελληνικού Δημοσίου
25
ΓΑΛΛΙΑ
ΠΑΡΙΣΙ
Ελληνικού Δημοσίου
26
ΓΑΛΛΙΑ
ΣΤΡΑΣΒΟΥΡΓΟ
Ελληνικού Δημοσίου
27
ΓΑΛΛΙΑ
ΣΤΡΑΣΒΟΥΡΓΟ
Ελληνικού Δημοσίου
28
ΓΕΡΜΑΝΙΑ
ΒΕΡΟΛΙΝΟ
Ελληνικού Δημοσίου - Υπό αποπεράτωσηΙδιοκτησία ΚΤ.ΥΠ.
29
ΓΕΡΜΑΝΙΑ
ΦΡΑΓΚΦΟΥΡΤΗ
Ελληνικού Δημοσίου
30
ΓΕΡΜΑΝΙΑ
ΛΕΙΨΙΑ
Ελληνικού Δημοσίου
31
ΓΕΩΡΓΙΑ
ΤΙΦΛΙΔΑ
Ελληνικού Δημοσίου
32
ΓΕΩΡΓΙΑ
ΤΙΦΛΙΔΑ
Ελληνικού Δημοσίου
33
ΔΑΝΙΑ
ΚΟΠΕΓΧΑΓΗ
Ελληνικού Δημοσίου
34
ΕΛΒΕΤΙΑ
ΒΕΡΝΗ
Ελληνικού Δημοσίου
35
ΕΛΒΕΤΙΑ
ΓΕΝΕΥΗ
Κληροδότημα
36
ΕΛΒΕΤΙΑ
ΓΕΝΕΥΗ
Κληροδότημα
37
ΕΛΒΕΤΙΑ
ΓΕΝΕΥΗ
Κληροδότημα
38
ΖΙΜΠΑΜΠΟΥΕ
ΧΑΡΑΡΕ
Ελληνικού Δημοσίου
39
ΖΙΜΠΑΜΠΟΥΕ
ΧΑΡΑΡΕ
Ελληνικού Δημοσίου
40
ΗΝΩΜΕΝΟ ΒΑΣΙΛΕΙΟ
ΛΟΝΔΙΝΟ
Ελληνικού Δημοσίου
41
ΗΝΩΜΕΝΟ ΒΑΣΙΛΕΙΟ
ΛΟΝΔΙΝΟ
Πάγιο έγγειο δικαίωμα
42
ΗΠΑ
ΟΥΑΣΙΓΚΤΩΝ
Ελληνικού Δημοσίου
43
ΗΠΑ
ΟΥΑΣΙΓΚΤΩΝ
Ελληνικού Δημοσίου
44
ΗΠΑ
ΝΕΑ ΥΟΡΚΗ
Ελληνικού Δημοσίου
45
ΗΠΑ
ΒΟΣΤΩΝΗ
Ελληνικού Δημοσίου
46
ΗΠΑ
ΣΙΚΑΓΟ
Ελληνικού Δημοσίου
47
ΗΠΑ
ΑΓΙΟΣ ΦΡΑΓΚΙΣΚΟΣ
Ελληνικού Δημοσίου
48
ΗΠΑ
ΝΕΑ ΥΟΡΚΗ
Ελληνικού Δημοσίου
49
ΙΝΔΙΑ
ΝΕΟ ΔΕΛΧΙ
Ελληνικού Δημοσίου
50
ΙΝΔΙΑ
ΝΕΟ ΔΕΛΧΙ
Ελληνικού Δημοσίου
51
ΙΡΑΚ
ΒΑΓΔΑΤΗ
Ελληνικού Δημοσίου
52
ΙΡΑΝ
ΤΕΧΕΡΑΝΗ
Ελληνικού Δημοσίου
53
ΙΡΛΑΝΔΙΑ
ΔΟΥΒΛΙΝΟ
Ελληνικού Δημοσίου
54
ΙΣΠΑΝΙΑ
ΜΑΔΡΙΤΗ
Ελληνικού Δημοσίου
55
ΙΣΠΑΝΙΑ
ΜΑΔΡΙΤΗ
Ελληνικού Δημοσίου
56
ΙΣΡΑΗΛ
ΙΕΡΟΣΟΛΥΜΑ
Ειδικό καθεστώς. Κτήριο παραχωρηθέν
από τους Αιγυπτίους το 1948.
Σε χρήση χωρίς τίτλους
57
ΙΣΡΑΗΛ
ΙΕΡΟΣΟΛΥΜΑ
Ειδικό καθεστώς (Παραχώρηση)
58
ΙΤΑΛΙΑ
ΡΩΜΗ
Ελληνικού Δημοσίου
59
ΙΤΑΛΙΑ
ΒΕΝΕΤΙΑ
Ανήκει υπό όρους στο Ελληνικό Δημόσιο
δυνάμει της Πράξης Μεταβίβασης Περιουσίας
της Ελληνικής Ορθόδοξης Κοινότητας Βενετίας
(1953)
60
ΚΑΝΑΔΑΣ
ΟΤΤΑΒΑ
Ελληνικού Δημοσίου
61
ΚΑΝΑΔΑΣ
ΟΤΤΑΒΑ
Ελληνικού Δημοσίου
62
ΚΕΝΥΑ
ΝΑΙΡΟΜΠΙ
Ελληνικού Δημοσίου
63
ΚΡΟΑΤΙΑ
ΖΑΓΚΡΕΜΠ
Ελληνικού Δημοσίου
64
ΚΥΠΡΟΣ
ΛΕΥΚΩΣΙΑ
Ελληνικού Δημοσίου
65
ΛΙΒΑΝΟΣ
ΒΗΡΥΤΟΣ
Ελληνικού Δημοσίου
66
ΛΟΥΞΕΜΒΟΥΡΓΟ
ΛΟΥΞΕΜΒΟΥΡΓΟ
Ελληνικού Δημοσίου
67
ΜΑΡΟΚΟ
ΚΑΖΑΜΠΛΑΝΚΑ
Ελληνικού Δημοσίου
68
ΜΑΥΡΟΒΟΥΝΙΟ
ΠΟΝΤΓΚΟΡΙΤΣΑ
Ελληνικού Δημοσίου
69
ΜΕΞΙΚΟ
ΜΕΞΙΚΟ
Ελληνικού Δημοσίου
70
ΝΟΡΒΗΓΙΑ
ΟΣΛΟ
Ελληνικού Δημοσίου
71
ΝΟΡΒΗΓΙΑ
ΟΣΛΟ
Ελληνικού Δημοσίου
72
ΝΟΤΙΟΣ ΑΦΡΙΚΗ
ΠΡΕΤΟΡΙΑ
Ελληνικού Δημοσίου
73
ΝΟΤΙΟΣ ΑΦΡΙΚΗ
ΓΙΟΧΑΝΕΣΜΠΟΥΡΓΚ
Ελληνικού Δημοσίου
74
ΟΛΛΑΝΔΙΑ
ΧΑΓΗ
Ελληνικού Δημοσίου
75
ΟΛΛΑΝΔΙΑ
ΧΑΓΗ
Ελληνικού Δημοσίου
76
ΟΥΓΓΑΡΙΑ
ΒΟΥΔΑΠΕΣΤΗ
Ελληνικού Δημοσίου
77
ΟΥΖΜΠΕΚΙΣΤΑΝ
ΤΑΣΚΕΝΔΗ
Ελληνικού Δημοσίου
78
ΠΟΛΩΝΙΑ
ΒΑΡΣΟΒΙΑ
Ελληνικού Δημοσίου
79
ΠΟΡΤΟΓΑΛΙΑ
ΛΙΣΣΑΒΩΝΑ
Ελληνικού Δημοσίου
80
ΠΟΡΤΟΓΑΛΙΑ
ΛΙΣΣΑΒΩΝΑ
Ελληνικού Δημοσίου
81
ΡΟΥΜΑΝΙΑ
ΒΟΥΚΟΥΡΕΣΤΙ
Ελληνικού Δημοσίου
82
ΡΟΥΜΑΝΙΑ
ΒΟΥΚΟΥΡΕΣΤΙ
Ελληνικού Δημοσίου
83
ΣΑΟΥΔΙΚΗ ΑΡΑΒΙΑ
ΡΙΑΝΤ
Ελληνικού Δημοσίου
84
ΣΕΡΒΙΑ
ΒΕΛΙΓΡΑΔΙ
Ιδιόκτητο (διατηρητέο 1924)
85
ΣΕΡΒΙΑ
ΒΕΛΙΓΡΑΔΙ
Ιδιόκτητο (1953)
86
ΤΟΥΡΚΙΑ
ΑΓΚΥΡΑ
Ελληνικού Δημοσίου
87
ΤΟΥΡΚΙΑ
ΑΓΚΥΡΑ
Ελληνικού Δημοσίου
88
ΤΟΥΡΚΙΑ
ΣΜΥΡΝΗ
Ελληνικού Δημοσίου
89
ΤΟΥΡΚΙΑ
ΚΩΝΣΤΑΝΤΙΝΟΥΠΟΛΗ
Ελληνικού Δημοσίου
90
ΤΣΕΧΙΑ
ΠΡΑΓΑ
Ελληνικού Δημοσίου
91
ΤΣΕΧΙΑ
ΠΡΑΓΑ
Ελληνικού Δημοσίου
92
ΦΙΝΛΑΝΔΙΑ
ΕΛΣΙΝΚΙ
Ελληνικού Δημοσίου
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου
του Κράτους.
Αθήνα, 18 Δεκεμβρίου 2024
Η Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Εθνικής Οικονομίας
και Οικονομικών
Εξωτερικών
Εθνικής Άμυνας
ΚΩΝΣΤΑΝΤΙΝΟΣ ΧΑΤΖΗΔΑΚΗΣ
ΓΕΩΡΓΙΟΣ ΓΕΡΑΠΕΤΡΙΤΗΣ
ΝΙΚΟΛΑΟΣ - ΓΕΩΡΓΙΟΣ ΔΕΝΔΙΑΣ
Παιδείας, Θρησκευμάτων
Εσωτερικών
και Αθλητισμού
Υγείας
ΘΕΟΔΩΡΟΣ ΛΙΒΑΝΙΟΣ
ΚΥΡΙΑΚΟΣ ΠΙΕΡΡΑΚΑΚΗΣ
ΣΠΥΡΙΔΩΝ - ΑΔΩΝΙΣ ΓΕΩΡΓΙΑΔΗΣ
Προστασίας του Πολίτη
Υποδομών και Μεταφορών
Ανάπτυξης
ΜΙΧΑΗΛ ΧΡΥΣΟΧΟΪΔΗΣ
ΧΡΗΣΤΟΣ ΣΤΑΪΚΟΥΡΑΣ
ΠΑΝΑΓΙΩΤΗΣ ΘΕΟΔΩΡΙΚΑΚΟΣ
Εργασίας και
Κοινωνικής Συνοχής
Κοινωνικής Ασφάλισης
Δικαιοσύνης
και Οικογένειας
ΝΙΚΗ ΚΕΡΑΜΕΩΣ
ΓΕΩΡΓΙΟΣ ΦΛΩΡΙΔΗΣ
ΣΟΦΙΑ ΖΑΧΑΡΑΚΗ
Αγροτικής Ανάπτυξης
Κλιματικής Κρίσης
και Τροφίμων
Ψηφιακής Διακυβέρνησης
και Πολιτικής Προστασίας
ΚΩΝΣΤΑΝΤΙΝΟΣ ΤΣΙΑΡΑΣ
ΔΗΜΗΤΡΙΟΣ ΠΑΠΑΣΤΕΡΓΙΟΥ
ΒΑΣΙΛΕΙΟΣ ΚΙΚΙΛΙΑΣ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 18 Δεκεμβρίου 2024
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ