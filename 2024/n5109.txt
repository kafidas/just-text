NOMOΣ ΥΠ’ ΑΡΙΘΜ. 5109	
Κύρωση της σύμβασης δωρεάς μεταξύ του Υπουργείου Πολιτισμού και του νομικού προσώπου δημοσίου δικαίου με την επωνυμία «Εθνικό Αρχαιολογικό Μουσείο», ως δωρεοδόχων, και των Σπυρίδωνα Ι. Λάτση και Ντόροθυ συζ. Σ. Λάτση, ως δωρητών, σχετικά με τη χρηματοδότηση, εκ μέρους των δωρητών, της εκπόνησης μελετών για την αναβάθμιση και επέκταση του κτιρίου που στεγάζει το Εθνικό Αρχαιολογικό Μουσείο.
H ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:
ΠΙΝΑΚΑΣ ΠΕΡΙΕΧΟΜΕΝΩΝ
Άρθρο 1 Σκοπός
Άρθρο 2 Αντικείμενο
Άρθρο 3 Κύρωση της σύμβασης δωρεάς 
ΠΡΟΟΙΜΙΟ
Άρθρο 1 της Σύμβασης:	Ορισμοί
Άρθρο 2 της Σύμβασης:	Αντικείμενο και ποσό της δωρεάς
Άρθρο 3 της Σύμβασης	Χρόνος υλοποίησης του έργου - Χρονοδιάγραμμα
Άρθρο 4 της Σύμβασης:	Συμφωνητικά παροχής των δωρούμενων υπηρεσιών
Άρθρο 5 της Σύμβασης:	Προδιαγραφές - Έλεγχος των μελετών
Άρθρο 6 της Σύμβασης:	Εξόφληση των τιμολογίων
Άρθρο 7 της Σύμβασης:	Επιτροπή παρακολούθησης του έργου
Άρθρο 8 της Σύμβασης:	Δικαιώματα πνευματικής ιδιοκτησίας
Άρθρο 9 της Σύμβασης:	Αναγνώριση της δωρεάς
Άρθρο 10 της Σύμβασης:  Υποχρεώσεις των συμβαλλόμενων
Άρθρο 11 της Σύμβασης: Ισχύς της Σύμβασης - Ολοκλήρωση - Τροποποίηση
Άρθρο 12 της Σύμβασης: Λύση της Σύμβασης
Άρθρο 13 της Σύμβασης: Φορολογικές ρυθμίσεις
Άρθρο 14 της Σύμβασης: Εφαρμοστέο δίκαιο - Επίλυση διαφορών
Άρθρο 15 της Σύμβασης: Κοινοποιήσεις - Αντίκλητος
ΠΑΡΑΡΤΗΜΑ Ι ΜΕΛΕΤΕΣ
ΠΑΡΑΡΤΗΜΑ ΙΙ ΥΠΗΡΕΣΙΕΣ ΥΠΟΣΤΗΡΙΞΗΣ ΤΟΥ ΕΡΓΟΥ
ΠΑΡΑΡΤΗΜΑ ΙΙΙ ΧΡΟΝΟΔΙΑΓΡΑΜΜΑ
ΠΑΡΑΡΤΗΜΑ ΙV ΜΕΛΕΤΗΤΕΣ - ΣΥΝΕΡΓΑΤΕΣ
Άρθρο 4 Έναρξη ισχύος
Άρθρο 1
Σκοπός
Με το παρόν επιδιώκεται η, διά δωρεάς και άνευ οποιασδήποτε οικονομικής δαπάνης του Υπουργείου Πολιτισμού και του νομικού προσώπου δημοσίου δικαίου με την επωνυμία «Εθνικό Αρχαιολογικό Μουσείο», παροχή των υπηρεσιών που απαιτούνται για να εξελιχθεί σε στάδιο κατασκευής το αρχιτεκτονικό προσχέδιο, το οποίο εκπονήθηκε δυνάμει της με αρ. 558074/15.11.2021 απόφασης της Υπουργού Πολιτισμού (Β΄ 5352) αναδείχθηκε ομόφωνα, κατόπιν αξιολόγησης από Διεθνή Επιτροπή Αξιολόγησης και αφορά στην αναβάθμιση και επέκταση του κτιρίου που στεγάζει το Εθνικό Αρχαιολογικό Μουσείο. 
Άρθρο 2
Αντικείμενο
Αντικείμενο του παρόντος είναι η κύρωση της σύμβασης δωρεάς που υπογράφηκε τη 17η Απριλίου 2024 μεταξύ, αφενός, του Υπουργείου Πολιτισμού και του νομικού προσώπου δημοσίου δικαίου με την επωνυμία «Εθνικό Αρχαιολογικό Μουσείο», ως δωρεοδόχων, και αφετέρου, των Σπυρίδωνα Ι. Λάτση και Ντόροθυ συζ. Σ. Λάτση, ως δωρητών. Με την ως άνω σύμβαση οι δωρητές αναλαμβάνουν, έκαστος εις ολόκληρον, να χρηματοδοτήσουν αποκλειστικά με δική τους δαπάνη, χωρίς καμία επιβάρυνση των δωρεοδόχων και έως του ποσού των σαράντα εκατομμυρίων (40.000.000,00) ευρώ, την παροχή των υπηρεσιών που απαιτούνται προκειμένου: α) τα αρχιτεκτονικά γραφεία που εκπόνησαν το αρχιτεκτονικό προσχέδιο, να εκπονήσουν τις περαιτέρω μελέτες για την έκδοση οικοδομικής άδειας, τη μελέτη εφαρμογής και τα τεύχη δημοπράτησης, σύμφωνα με τις προδιαγραφές και διαδικασίες δημοπράτησης του ελληνικού δημοσίου και β) τα γραφεία που παρακολούθησαν και υποστήριξαν την εκπόνηση του αρχιτεκτονικού προσχεδίου, να παρακολουθήσουν και υποστηρίξουν τεχνικά, διαχειριστικά και διαδικαστικά τη διαδικασία εκπόνησης των ως άνω μελετών που απαιτούνται για την εξέλιξή του.
Άρθρο 3
Κύρωση της σύμβασης δωρεάς
Κυρώνεται και έχει ισχύ νόμου η σύμβαση δωρεάς με τα συνημμένα σε αυτήν Παραρτήματα, η οποία υπογράφηκε τη 17η Απριλίου 2024 μεταξύ, αφενός, του Υπουργείου Πολιτισμού και του νομικού προσώπου δημοσίου δικαίου με την επωνυμία «Εθνικό Αρχαιολογικό Μουσείο», ως δωρεοδόχων, και αφετέρου, των Σπυρίδωνα Ι. Λάτση και Ντόροθυ συζ. Σ. Λάτση, ως δωρητών, το κείμενο της οποίας έχει ως εξής:
Άρθρο 4
Έναρξη ισχύος
Η ισχύς του παρόντος άρχεται από τη 17η Απριλίου 2024, ημερομηνία κατά την οποία υπογράφηκε η κυρούμενη σύμβαση.
Παραγγέλλομε τη δημοσίευση του παρόντος στην Εφημερίδα της Κυβερνήσεως και την εκτέλεσή του ως νόμου του Κράτους.
Αθήνα, 16 Μαΐου 2024
H Πρόεδρος της Δημοκρατίας
ΚΑΤΕΡΙΝΑ ΣΑΚΕΛΛΑΡΟΠΟΥΛΟΥ
Οι Υπουργοί
Εθνικής Οικονομίας	
και Οικονομικών	Πολιτισμού
ΚΩΝΣΤΑΝΤΙΝΟΣ	ΣΤΥΛΙΑΝΗ
ΧΑΤΖΗΔΑΚΗΣ	ΜΕΝΔΩΝΗ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 16 Μαΐου 2024
Ο επί της Δικαιοσύνης Υπουργός
ΓΕΩΡΓΙΟΣ ΦΛΩΡΙΔΗΣ

