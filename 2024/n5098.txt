NOMOΣ ΥΠ’ ΑΡΙΘΜ. 5098	
Έγκριση σχεδίου σύμβασης για την προμήθεια αεροσκαφών τύπου «DHC-515».
Η ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή:

ΠΕΡΙΕΧΟΜΕΝΑ
Άρθρο πρώτο Έγκριση σχεδίου προμήθειας αεροσκαφών τύπου «DHC-515»
Άρθρο 1 Ερμηνεία
Άρθρο 2 Αγοραπωλησία αεροσκάφους, ανταλλακτικά και υπηρεσίες υποστήριξης πελατών, αιρέσεις, εγχειρίδια
Άρθρο 3 Τίμημα αγοράς και όροι πληρωμής
Άρθρο 4 Επιθεωρήσεις, αποδοχή και παράδοση αεροσκάφους 
Άρθρο 5 Εγγυήσεις
Άρθρο 6 Δηλώσεις και εγγυητικές δηλώσεις
Άρθρο 7 Καταγγελία
Άρθρο 8 Αποζημίωση και περιορισμός ευθύνης
Άρθρο 9 Εμπιστευτικότητα
Άρθρο 10 Διάφοροι όροι
Άρθρο δεύτερο Διαφύλαξη απορρήτου
Άρθρο τρίτο Τελικές ρυθμίσεις - Εξουσιοδοτικές διατάξεις
Άρθρο τέταρτο Έναρξη ισχύος
Άρθρο πρώτο
Έγκριση σχεδίου σύμβασης προμήθειας αεροσκαφών τύπου «DHC-515»
Εγκρίνεται το σχέδιο σύμβασης για την προμήθεια επτά (7) καινούργιων αεροσκαφών τύπου «DHC-515» και συναφών ειδών και υπηρεσιών, μεταξύ του Υπουργείου Κλιματικής Κρίσης και Πολιτικής Προστασίας και της κρατικής εταιρείας του Καναδά με την επωνυμία «CANADIAN COMMERCIAL CORPORATION» το κείμενο του οποίου στην αγγλική και την ελληνική γλώσσα έχει ως εξής:
Άρθρο δεύτερο
Διαφύλαξη απορρήτου
Η παρ. 2.1 του άρθρου 2 και οι παρ. 4.1 έως 4.4, 4.7 και 4.9 του άρθρου 4 και η παρ. 8.5 του άρθρου 8 του σχεδίου σύμβασης, επιμέρους στοιχεία των παρ. 2.2 του άρθρου 2, 3.2 του άρθρου 3, και 4.11 του άρθρου 4 και 10.2 του άρθρου 10, καθώς και τα παραρτήματα και οι προσθήκες αυτής δεν δημοσιεύονται, για λόγους διασφάλισης του υπηρεσιακού απορρήτου.
Άρθρο τρίτο
Τελικές ρυθμίσεις - Εξουσιοδοτικές διατάξεις
1. Η δαπάνη των αεροσκαφών του παρόντος βαρύνει το εθνικό ή το συγχρηματοδοτούμενο σκέλος του Προγράμματος Δημοσίων Επενδύσεων.
2. Τα πρωτότυπα κείμενα του εγκεκριμένου σχεδίου σύμβασης φυλάσσονται στη Γενική Γραμματεία Πολιτικής Προστασίας του Υπουργείου Κλιματικής Κρίσης και Πολιτικής Προστασίας.
3. Παρέχεται στον Πρωθυπουργό ή στον Υπουργό Κλιματικής Κρίσης και Πολιτικής Προστασίας ή στον Αναπληρωτή Υπουργό Εθνικής Οικονομίας και Οικονομικών διαζευκτικά ή από κοινού, η εξουσιοδότηση υπογραφής εκ μέρους του ελληνικού δημοσίου της σύμβασης του άρθρου πρώτου, καθώς και κάθε σύμβασης με την οποία αυτή τροποποιείται, εφόσον ληφθεί αρμοδίως σχετική απόφαση.
Άρθρο τέταρτο
Έναρξη ισχύος
Η ισχύς της σύμβασης του άρθρου πρώτου αρχίζει από την ημερομηνία υπογραφής της από τα συμβαλλόμενα μέρη, σύμφωνα με τους όρους και τις προϋποθέσεις που ειδικότερα καθορίζονται σε αυτήν.

